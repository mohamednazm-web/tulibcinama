
,
    {
        "id": 261,
        "p": 261,
        "memberNameEnglish": "zhir-dana",
        "typeFilm": "film",
        "typeTop": "top",
        "title": "",
        "photo": "",
        "writingN": "ژیر دانا",
        "nameF": "",
         "description": "",
        "translator": "..."
    }






,
    {
        "id": 8,
        "p": 8,
        "typeFilm": "film",
        "memberNameEnglish": "ramyar-mohamed",
        "title": "",
        "photo": "",
        "writingN": "ڕامیار موحەممەد",
        "nameF": "",
        "description": ""
    }


    ,
    {
        "id": 184,
        "p": 184,
        "typeFilm": "film",
        "typeTop": "",
        "typeVariety": "",
        "typeCompany": "",
        "memberNameEnglish": "hasan-falah",
        "title": "The Goddess",
        "photo": "",
        "writingN": "حەسەن فەلاح",
        "nameF": "خوداوەندەکە - ١٩٣٤",
        "description": "\nفیلمەکە باسی ژیانی سۆزانییەکی بێناوە: هەموو شەوێک بە شەقامەکاندا دەگەڕێت، زۆر لە خۆی دەکات تاوەک بە ڕووی کڕیارەکاندا زەردەخەنە بکات، دەگەڕێتەوە ماڵەوە، ماندووە، لە دەمی خۆرهەڵهاتندا. ئەو پارەیەی دەستی دەکەوێت، بەکاری دەبات بۆ پێداویستیی ڕۆژانەی و بەخێوکردنی کوڕەکەی. ئەو تەنها بەرگەی ڕیسوایی بوونی خۆی ناگرێت بەڵکو لەسەریەتی لە دەست پۆلیسیش ڕابکات. ئاکترێس (ڕوان لینگ-یو) پوختەیەکە لە داهێنانی هونەریی ناوازە بە ڕۆڵ بینینەوە و کۆکردنەوەی ڕۆڵی دایکێکی سەخت لە بەخشینی خۆشەویستی و قەدەری تراجەدی سۆزانییەک هەموو لە یەک کەسایەتییدا - خوداوەندەکە. فیلمەکە لە وڵاتی چین ناوبانگێکی بەرزی پەیدا کرد\nلە دەستپێکی فیلمەکەوە\nهاوشانه دەمی بەرهەمهاتنی فیلمەکە لەگەڵ کولتوری کلاسیکیی سینەمایی هۆڵیوود و بەکارهێنانی کۆنتێکست و کارکردنی بە مەبەستی ږەواجدان بە سێکشواڵیتێ، و زەق کردنەوەی مێ وەک سەرچاوەی چێژ. ئەم دیاردەیە لە دوو دەیەی داهاتووی هۆڵیووددا زەق دەبێتەوە، بە نموونە فیلمەکانی ئاکترێس (ماریلین مۆنڕۆو)\nبە ڕووانین بۆ کولتور و شێوازی ژیانی تاک لە کۆمەڵگەدا، بەتایبەتی کۆمەڵگەی چینیی، تێبینی ئەوە دەکەیت بەکارهێنانی مێینە وەک ئامڕاز و پێداویستییەکانی پیاوسالاریی لە ژینگەیەکی پەرش و نەبوونی یاسا تیایدا، دیار و گرفتارە. ئەمە وا دەکات دووبارە لێکۆڵینەوە لەسەر ئەو مێژووە نەنووسراوەی کۆمەڵگە تاریکەکان بکرێتەوە کە تیایاندا مێینە لە ترۆپکی ئاستی زەبر خواردن و نوشوستی و گێچەڵ و دەستدرێژییەکان بووە، هاوکات هێز و توانا و خەبات و ڕەنجدانی کۆمەڵگە لە ئەستۆی ئەماندا هەڵگیراون\nفیلمی (خوداوەندەکە) لەلایەن فیلم ستۆدیۆی (لیانوا) لە ١٩٣٤ لە شانگەهای بەرهەمهاتووە. کۆپییە بنەڕەتییەکەی بەرگەی تێكچوونێکی بەزەبری گرتووە و ماوەتەوە. بە یارمەتی ئارشیڤی فیلمی چینیی، ئەمە تاقە کۆپییەکی ڕزگاربووی یەکێک لە گرنگترین فیلمەکانی ساڵانی سییەکانی وڵاتی چینە\nپێش دەستهەڵگرتن، جێی ئاماژەیە کە فیلمەکە بێدەنگ و مۆنۆکرۆمە. لەگەڵ دووبارە زیندووکردنەوەی، پیانۆ-سۆلۆیەک هاوڕێی هەست و گرفتەکانی کارئەکتەرە جیاوازەکانە. هاوسات بە ڕەچاوکردنی دۆخ و سەردەم و کاتی دەرهێنانی فیلمەکە، بەکارهێنانی ڕووناکی و سێبەر وەک دوو ڕەگەزی بنەڕەتیی فیلمی مۆنۆکرۆم و تێکنیکی سینەماتۆگرافی، نزیک لە باڵان"
    }

    ,
    {
        "id": 214,
        "p": 214,
        "typeActor": "actor",
        "memberNameEnglish": "mustafa-sadq",
        "title": "‏Angelina Jolie 1975",
        "photo": "AngelinaJolie.png",
        "writingN": "موستەفا سادق",
        "nameF": "ئەنجڵینا جۆلی ١٩٧٥",
        "description": "\nهەموو شتێک لەسەر ئەنجلینا جۆلی\nخانمەکتەر، فیلمساز و چاکەکارێکی ئەمریکییە. براوەی چەندین خەڵاتە لەوانە؛ بەدەستھێنەری خەڵاتی ئۆسکار، ھەروەھا سێ خەڵاتی گۆڵدن گلۆبە. چەندجارێک وەک گرانترین ئەکتەر لە لوتکەی خانمەکتەرەکانی ھۆلیوود ناوی ھاتووە\nئەنجڵینا لەیەکەم فیلمیدا بە منداڵی لەپاڵ باوکی دەرکەوت، کاتێک لەفیلمی لووکین تو گێت ئاوت (١٩٨٢)ی دەرھێنەر جۆن ڤۆیت (باوکی) بەشداربوو، بەڵام ژیانی کارکردنی لە فیلم دوای دە ساڵ لەو فیلمە دەستیپێکرد، ئەمەش کاتێک بەفیلمێکی تێچوو کەم بەناوی سایبورگ ٢ (١٩٩٣)، دواتر لەیەکەم ڕۆڵی سەرەکی خۆیدا بەفیلمی ھاکەرز (١٩٩٥) بەشداربوو. دواتر لەچەند فیلمێکی ژیاننامەیی بەشداربوو لەوانە؛ جۆرج والاس (١٩٩٧) و جیا (١٩٩٨)، کە بوونە جێگای بایەخی ڕەخنەگران، ھەروەھا بەھۆی بەشداریکردنی لەفیلمی گێرل، ئینتەرپتد (١٩٩٩) ئەوا خەڵاتی ئۆسکاری پێدرا وەک باشترین کچەئەکتەری پاڵپشت. دواتر بەشداربوو لە فیلمی لارا کرۆفت: تۆمب ڕایدەر (٢٠٠١) بە کارەکتەری یاری ڤیدیۆیی لارا کرۆفت، ئەمە وایکرد ناو و ناوبانگی بگاتە لووتکەی کچەئەکتەرەکانی ھۆلیوود. دواتر بەردەوامی بە فیلمە ئاکشنەکانی دا بەبەشداربوونی لەفیلمەکانی؛ مستەر & مسز سمیت (٢٠٠٥)، وانتد (٢٠٠٨) وە ساڵت (٢٠١٠)، ھەروەھا پێشوازییەکی باشی وەرگرت لەلایەن ڕەخنەگرانەوە کاتێک لە دوو فیلمی درامی دەرکەوت بەناوەکانی؛ ئە مایتی ھارت (٢٠٠٧) و چێنجلین (٢٠٠٨)، کە ئەمەی دووەم، وایکرد جوولی ببێتە پاڵێوراوی خەڵاتی ئۆسکار وەک باشترین خانمەئەکتەر. گەورەترین سەرکەوتنی بازرگانی ئەو، لە فیلمی مالیفیسنت (٢٠١٢) بوو. لە دەیەی ٢٠١٠، ئەنجڵینا کارەکانی لەسینەما فراوانترکرد بۆ دەرھێنان، سیناریۆنووسین، بەرھەمھێنان لەفیلمەکانی ئن زە لاند ئۆف بلەد ئەند ھەنی (٢٠١١)، ئەنبرۆکن (٢٠١٤)، فێرست زەی کیلد مای فازەر (٢٠١٧)\nلە پاڵ کارکردنی لەفیلم، جۆڵی خەریکی کارە مرۆڤایەتییەکانە، بۆ ئەوەش خەڵاتی جان ھەرشۆلتی مرۆڤایەتی پێدراوە، ھەروەھا شانازی قەدیس میخائیل و قەدیس جۆرج (دی سی ئم گی) وەرگرتووە، لەگەڵ چەند خەڵاتی دیکەش. ئەنجڵینا لە چەندین بوار کاردەکات، لەوانە ژینگە، پەروەردە، مافەکانی ژنان، وە دیارترین کاریشی وەک کەسایەتی چاکەکار کاردەکات لەگەڵ کۆمیساریای باڵای نەتەوە یەکگرتووەکان بۆ پەنابەران (یو ئێن ئێچ سی ئار)\nوەک کەسایەتییەکی گشتی، جۆڵی بەیەکێک لە کاریگەرترین کەسەکان لەنێو بواری کاتبەسەربردن (ئینتەرتەینمێنت) ی ئەمریکی دادەنرێت. بۆ چەندین ساڵ، لەلایەن چەند میدیایەکەوە بەجوانترین ژنی جیھان دادەنرا، وە ژیانی ڕۆژانەشی بووە جێگای بایەخی خەڵک. ئەنجڵینا لەھەریەکە لە ئەکتەران جۆنی لی میڵەر، بیلی بۆب تۆرنتن و برادپیت جیابووەتەوە؛ لەگەڵ پیت خاوەنی شەش منداڵن، کە سێ دانەیان ھەڵگیراونەتەوە لەجیھان\nسەرەتای ژیان و :خێزان\nئەنجڵینا جۆڵی ڤۆیت لە لۆس ئەنجەلۆس، کالیفۆرنیا لەدایکبووە، ئەو کچی ھەریەک لە ئەکتەران، جۆن ڤۆیت و مارچێلین بێرتراند، ھەروەھا خووشکی ئەکتەر جەیمز ھاڤین، ھەروەھا ناسیاوی گۆرانینووس چیت تایلۆورە، ھەروەھا زەونیناس باری ڤۆیت. دایە و بابە گەورەشی ئەکتەرن، ماکسیملیان شیل و جاکلین بیسێت. خێزانی باوکی، لەبنەچەدا ئەڵمانی-سلۆڤاکین. ھەروەھا خێزانی دایکی بنەڕەتیان فەڕەنسی، کەنەدی، ھۆڵەندی و ئەڵمانین. وەکو دایکی، جۆڵی خۆی بە خەڵی ئیرۆکوایی دادەنێت\nدوای جیابوونەوە دایک و باوکی لە ساڵی ١٩٧٦، جۆڵی و براکەی لەلای دایکیان دەمانەوە، کە ناوبراو وازی لەکاری نواندن ھێنا و سەرنجی خستە سەر گەورەکردنی مندالەکانی. دایکی جۆڵی وەک پەیڕەوی کاتۆلیک گەورەکرد، بەڵام زۆری لێنەدەکرد کە بچێتە کڵێسا. لەکاتی منداڵیدا، ئەوا لەگەڵ دایکی سەیری فیلمیان دەکرد کە ئەمە ھۆکاربووە لەگەڵ سەرکەوتنەکانی باوکی لە سینەما، کە وایان لە جۆڵی کرد حەزی بچێتە نواندن، ھەربۆیە ئەوکاتەی تەمەنی پێنج ساڵان بووە، لەفیلمێکی باوکی بەناوی لووکین تو گێت ئاوت (١٩٨٢) بەشداربوو. کاتێک جۆڵی تەمەنی شەش ساڵان بوو، دایکی لەگەڵ خۆشەویستەکەی ماڵیان بردە پالیسەیدس، نیویۆرک؛ دوای پێنج ساڵ لەوە گەڕانەوە بۆ کالیفۆرنیا. لەوکاتەدا، جۆڵی بڕیاریدا بێتە ناو بواری نواندن و لە پەیمانگای شانۆیی لی ستراسبێرگ دەستی بەخوێندنکرد، لەوێ بۆ ماوەی دوو ساڵان مەشقی کرد و لەچەند بەرھەمێکیش لەسەر ستەیج بەشداریکرد\nجۆڵی لە ئامادەیی بێڤرلی ھیلز دەیخوێند، لەوێ ھەستی بە خۆکەمزانی دەکرد لەبەرئەوەی، بەراورد بە قوتابییەکانی دیکە ئەوا سەرچاوەی دارایی دایکی کەمبوو. لەلایەن قوتابییەکانەوە گاڵتەی پێدەکرا، بەھۆی لەچاوکردنی چاویلکە و دانانی تێل لە ددانی. یەکەم کاری وەک نمایشکاری جلووبەرگ سەرکەوتوونەبوو. دواتر گواسترایەوە بۆ ئامادەیی مۆرێنۆ، کە لەوێ بوو بە کەسێکی «دەرەکی و شەڕەنگێز». لەوکاتەدا، دەستیکرد بە پۆشینی جلی ڕەش، ھەڵگرتنی چەقۆ و ژیانکردن لەگەڵ کوڕە ھاوڕێکەی. ھاوکات، وازی لە بەشداریکردن لە پۆلەکانی نواندن ھێنا، ئامانجی بوونی بە بەڕێوبەری مردووخانە دیاریکرد، بۆئەوەش لەماڵەوە لەبارەی مۆمیاکردنەوە دەیخوێند. لە شازدە ساڵیدا، کۆتایی بە پەیوەندییە خۆشەویستییەکەی ھات، قۆناغی ئامادەیی تەواوکرد. دواتر شوقەیەکی بۆخۆی بەکرێگرت، ئەمەش پێش ئەوەی بگەڕێتەوە خوێندنی شانۆ. دواتر لە ساڵی ٢٠٠٤، لەبارەی ئەو سەردەمە جۆڵی وتی «من ھێشتا و ھەمیشە لەدڵمایە، منداڵێکی شەڕەنگێز بە تاتۆیەوە\nکاتێک ھەرزەکاربوو، ئەوا جۆڵی ھەستیدەکرد کە لەڕووی درووستکردنی پەیوەندی سۆزدارانە لەگەڵ خەڵکی باش نییە، ئەمەش وایکرد دەستبکات بە بریندارکردی خۆی، دواتر لەمبارەیەوە وتوویەتی «لەبەر چەند ھۆکارێک، خۆم برینداردەکرد و ھەستم بە ئازار دەکرد، ڕەنگە ئەوە ھەستکردنبێت بۆ ژیان، ھەستکردنبێت بۆ ئازادی، بەجۆرێک چارەسەری منی دەکرد.» ھەروەھا جۆڵی بەدەست بێخەوی و کەمخواردن دەیناڵاند، ھەروەھا لەتەمەنی ٢٠ ساڵیدا دەستیکرد بە حەب خواردن، لەمبارەیەوە توویەتی، «ھەموو حەبێکم بەردەستکەوتبێت بەکارمھێناوە»، ڕەنگە ھۆرینیش. لەوکاتەی تەمەنی لەنێوان ١٩ بۆ ٢٢ ساڵانبووە، بەدەست ڕاڕایی دەیناڵاند، ھەوڵی خۆکوشتنی داوە، جارێکیان ھەوڵیداوە کە پارە بداتە بکووژێت بۆ ئەوەی بیکووژێت. کاتێکیش تەمەنی گەیشتە ٢٤ ساڵان، تووشی پەشێویی دەروونی بووە، ماوەی ٧٢ کاتژمێر لە نەخۆشخانە خەوێندراوە\nجۆڵی پەیوەندییەکی زۆر پتەوی لەگەڵ باوکی نەما، کاتێک ناوبراو لەخێزانەکەیان جیابوویەوە و تەمەنی جۆڵی ئەوکاتە کەمتربوو لە ساڵێک، لەم بارەیەوە وتوویەتی کە چەندجارێک بۆ بەردەم کامێرا و میدیاکان لەگەڵ باوکی دەرچوونی کردووە. دواتر بەھۆی یاری ڤیدیۆیی لارا کرۆفت: تۆمب ڕایدەر (٢٠٠١) بەیەکگەیشتنەوە، بەڵام دواتر بۆ جارێکی دیکە پەیوەندییەکەیان نەما. جۆڵی داواکاری پێشکەش بە دادگا کرد، بەمەبەستی لابردنی پاشناوی ڤۆیت، داواکارییەکە لە ١٢ی ئەیلوولی ٢٠٠٢ جێبەجێکرا. دواتر باوکی لە بەرنامەیەکدا دەرکەوت، ئاماژەی بەوەکرد کە جۆڵی کێشەی دەروونی ھەیە. لەو کاتەدا دایک و براکەی، ئەوانیش ڕێککەوتنەکانیان لەگەڵ ڤۆیت ھەڵوەشاندەوە. جۆڵی و باوکی، بۆ شەش ساڵ و نیو قسەیان لەگەڵ یەکتری نەکردەوە، بەڵام دواتر دەستیانکردەوە بەدرووستکردنی پەیوەندی، کاتێک لە ٢٧ی کانوونی دووەمی ٢٠٠٧ دایکی مرد بەھۆی شێرپەنجەوە، ھەروەھا ئەمە پێش سێ ساڵ بەر لەڕاگەیاندنی بەیەکگەیشتنەوەیان بوو لەبەردەم ڕاگەیەندکارەکان\n:ژیانی کارکردن\n١٩٩١–١٩٩٧: دەستپێکی کارەکان\nجۆڵی لە تەمەنی ١٦ ساڵیدا، دەستیکرد بەکاری پیشەگەری کرد لە نواندن، بەڵام لە سەرەتادا تووشی زەحمەتی بوویەوە لە دەرچوون لە تاقیکردنەوەی ئەکتەری. لە پێنج فیلمی 'خوێندکارانە' براکەی بەشداربوو، لەوکاتەی کە براکەی لە بەشی سینەما و تەلەڤیزیۆن دەیخوێند. ھەروەھا لە چەند بەرھەمێکی میوزیکی وەک ستاند بی مای وۆمەن (١٩٩١)ی لێنی کراڤیتز، ئەلتا ماریا (١٩٩١)ی ئەنتۆنتۆ ڤێندیتی، ئەباوت تایم (١٩٩٣)ی لێمۆنھێد وە ڕۆک ئەند دریمز کەم سرو (١٩٩٣)ی میت لۆف بەشداربوو. جۆڵی لەوکاتەنەدا لەگەڵ باوکی فێری شتەکان دەبوو، پەیوەندی جۆڵی و باوکی لەوکاتەدا ئاسوودە نەبووە بۆ جۆڵی، بەڵام وەک جۆڵی ئاماژەی پێکردووە ھەردووکیان دراماکوین بوون (نواندنیان کردووە)\nجۆڵی لە ساڵی ١٩٩٣، دەستی بەکاری پیشەگەری کرد، کاتێک لەفیلمێکی خەیاڵی زانستی سایبورگ ٢ (١٩٩٣)، کە ڕۆبۆتێکی نزیک لە مرۆڤی گێڕا، کە درووستکراوە بۆ سیخوڕی و کوشتن. جۆڵی لەئەنجامی فیلمەکە زۆر دڵتەنگبوو، ھەربۆیە بۆ ماوەی ساڵێک ھیچ تاقیکردنەوەیەکی ئەکتەری نەکردەوە. دواتر بەفیلمی وزاوت ئڤیدنس (١٩٩٥) بەڕۆڵی پاڵپشت دەرکەوتەوە، لە ساڵی ١٩٩٥، لەیەکەم فیلمی ھۆلیووددا بەشداربوو، ئەویش بە فیلمی ھاکەرز. فیلمەکە لەڕووی داھاتەوە سەرکەوتنی بەدەست نەھێنا، بەڵام دوای دەرچوونی یاری ڤیدیۆیی لەسەری ئەوا ناوبانگ و قازانجێکی باشی پەیداکرد\nدواتر لەگێڕانەوەیەکی نوێی ڕۆمیۆ و جولەیت، لەفیلمی ڵۆڤ ئز ئۆڵ زێر ئز (١٩٩٦)، وە فیلمێکی ڕێگا بەناوی مۆھاڤی موون (١٩٩٦)، کە بەمھۆیەوە ھۆلیوود ڕیپۆرتەر لەسەری نووسی «جۆڵی، کچەئەکتەرێکە کەبەڕاستی کامێرای خۆشدەوێت، کۆمێدیا و ورووژێنەرییەکەی وادەکات کەکارەکتەری دانی ئیلۆ واز لەھەمووشتێک بھێنێت بۆ ئەوەی ھەلی مانەوەی لەگەڵ ئەودا بۆبمێنێتەوە.» لە فۆکسفایە (١٩٩٦) ڕۆڵی کەسێک دەگێڕێت کە لەگەڵ چوار کچی نەوجەوان یەکدەگرن لەدژی مامۆستاکەیان کە ھەراسانکردنی سێکسی لەگەڵ کردوون. جاک ماتیۆ لە لۆس ئەنجەلۆس تایمز لەبارەی ئەم دەرکەوتنە نووسی، «پێویستی بە چەپەڵییەتێکی زۆر ھەیە تاکوو ئەم کارەکتەرە بەرجەستە بکەیت، بەڵام جۆڵی، کچەکەی ڤۆیت گورزی خۆی ھاوێشت و لەم ستانداردە دەرچوو\nلە ساڵی ١٩٩٧، جۆڵی لەفیلمێکی ھەستبزوێنی دەرھێننە دەیڤد دەچۆڤنی بەناوی پلەینگ گاد (١٩٩٧) بەشداریکرد، سێتی فیلمەکە لە شوێنی خراپەکاری لۆس ئەنجەلۆس بوو. فیلمەکە لەلایەن ڕەخنەگرانەوە، ئەوەندە جێگای گرنگی نەبوو، ڕەخنەگ ڕۆبەرت ئەلبەرت بۆ شیکاگۆ سەن-تایمز نووسی، «جۆڵی شوێنی خۆی لەو ڕۆڵانە دەدۆزێتەوە کە سەخت و تووندووتیژن؛ ئەو زۆر جوان دەردەکەوت وەک کچەھاوڕێی (دڵدار) مافیاکان.» دواتر لەفیلمی تروو وۆمەن (١٩٩٧) بەشداریکرد، فیلمەکە سەرکەوتنی بەدەستنەھێنا و بووە جێگای ڕەخنەی ڕەخنەگران. دواتر ھەر لە ساڵی ١٩٩٧، جۆڵی لە ڤیدیۆ گۆرانی (ئەنیبەدی سین مای بەیبی؟)ی ڕۆلین ستۆن دەرکەوت\n:١٩٩٨–٢٠٠٠: سەرکەوتن\nژیانی کاکردنی جۆڵی گەشەسەندی بەخۆیەوە بینی، کاتێک بووە براوەی خەڵاتی گۆڵدن گلۆب بۆ ئەو ڕۆڵگێڕانەی لە فیلمی جۆرج والاس (١٩٩٧) بینی، کە فیلمێکی ژیاننامەیییە لەسەر کاندیدی سەرۆککۆمار جۆرج والاس، لە فیلمەکەدا، جۆڵی ڕۆڵی ژنی دووەمی جۆرجی بینی، کۆرنیلا والاس. فیلمەکە پێشوازییەکی باشی ڕەخنەگرانی بردەوە، لەگەڵ بەدەستھێنانی چەند خەڵاتێکیش لەوانەش خەڵاتی گۆڵدن گلۆب بۆ باشترین فیلمی تەلەفزیۆنی یان کورتەزنجیرە. ھەروەھا جۆڵی بەبۆنەی ڕۆڵگێرانەکەیەوە، پاڵێوراوکرا بۆ خەڵاتی ئێمی\nیەکەم سەرکەوتنی گەورەی جۆڵی، کاتێک بوو کە ڕۆڵی نمایشکاری ئەمریکی، جیا کارەنگی گێڕا لەفیلمی جیا (١٩٩٨). فیلمەکە باس لە لەدەستدانی ژیان و پیشەی کارەنگی دەکات لە ئەنجامی ئاڵوودەبوونی بە ھۆرین، ھەروەھا کەوتن و مردنی بەھۆی ئایدز لەناوەڕاستی ھەشتاکان. بۆ دووەم ساڵ لەسەریەک، جۆڵی خەڵاتی گۆڵدن گلۆبی بردەوە، پاڵێوراوی خەڵاتی ئێمی کرایەوە ھەروەھا بووە براوەی خەڵاتی سکرین ئەکتەرس گیلد\nبە پشتبەستن بە میتۆدەکەی لی ستراسبێرگ لەبارەی نواندن، ئەوا جوڵی لە سەرەتای کارەکانی، مانەوەی لەناو کارەکتەرەی ھەڵبژارد، لەئەنجامدا ناوبانگی بەوە دەرکرد کە مامەڵەکردن لەگەڵیدا قورسە. لەکاتی وێنەگرتن بۆ فیلمی جیا، ئەوا بەھاوسەرەکەی جۆنی لی میڵەر وت، کە ناتوانێت وەڵامی پەیوەندییە تەلفۆنییەکانی ئەو بداتەوە: «من تەنیام، من دەمرم، من ھاوڕەگەزخوازم؛ من بۆ چەند حەفتەیەک تۆ نابینم.» لەدوای تەواوکردنی وێنەگرتنی فیلمی جیا، ئەوا بۆ ماوەیەک وازی لەنواندن ھێنا، چوونکە پێی وابوو «ھیچ شتێکی نییە تا پێشکەشی بکات». دواتر لە میڵەر جیابوویەوە و ماڵی بردە نیویۆرک، لەوێ شەوانە لە زانکۆی نیویۆرک لە بواری دەرھێنان و سیناریۆنووسین دەیخوێند. دوای بردنەوەی خەڵاتی گۆڵدن گلۆب بۆ فیلمی جۆرج والاس، ھەروەھا پێشوازییە باشەکانی ڕەخنەگران بۆ فیلمی جیا، ئەوا جۆڵی دەستیکردەوە بەکارکردن. لەدوای فیلمی ھێل کیتچن (١٩٩٨)، جۆڵی گەڕایەوە سەر شاشەی سینەماکان بە فیلمی پلەینگ بای ھارت (١٩٩٨)، کە لەپاڵ ھەریەکە لە شۆن کۆنەری، گیلیان ئەندەرسن و ڕایان فلیپس دەرکەوت. فیلمەکە لەلایەن ڕەخنەگرانەوە پێشوازی ئەرێنی لێکرا، بەتایبەت ڕۆڵی جۆڵی. بۆ ئەو ڕۆڵەشی خەڵاتی برێکترو پێرفرۆمانسی پێدرا لەلایەن ئەنجوومەنی نیشتمانی پێداچوونەوەی فیلمەکان\nلە ساڵی ١٩٩٩، جۆڵی بەشدایکرد لەفیلمی کۆمێدی-درامی پوشین تین، لەپاڵ ھەریەکە لە جۆن کیوساک، بیڵی بۆب تۆرنتن و کەیت بلانشێت. فیلمەکە بۆچوونی جیاوازی لەنێوان ڕەخنەگرەکان ھێنایە کایەوە، کارەکتەرەکەی جۆڵی وەک ژنە سێکسییەکەی تۆرنتن دووچاری ڕەخنەی تایبەت بوویەوە. دواتر جۆڵی لە فیلمێکی دەرھێنەر دێنزڵ واشینگتن، بەناوی زە بۆن کۆلێکتەر (١٩٩٩) بەشداریکرد. لە فیلمەکە ڕۆڵی ئەفسەرێکی پۆلیس دەگێڕێت کە ھەوڵی دۆزینەوەی بکووژێک دەدات. فیلمەکە لەئاستی جیھان، ١٥١٫٥ میلیۆن دۆلاری کۆکردەوە، بەڵام لەلایەن ڕەخنەگرانەوە پێشوازی ئەرێنی لێنەکرا. لەمبارەیەوە ڕەخنەگر تێری لاوسن بۆ دیترۆیت فری فرێس ئاماژەی بەوەکرد «ھەرچەندە جۆڵی، خۆشە دایمە سەیری بکەیت بەڵام ئەو بەرھەمە سادە و بە ھەڵبژاردنی کاستێکی ھەڵە ئەنجامدراوە\nدواتر لە ساڵی ١٩٩، لەفیلمی (گێرل، ئینترەپتد) دەرکەوت بە کارەکتەرێک کە نەخۆشی ناکۆمەڵایەتیی بوونی ھەیە، چیڕۆکەکە لە ژیان و یادەوەری سوزانا کەیسن وەرگیراوە. وێڕای ئەوەی لەفیلمەکە وینۆنا ڕایدەر، ڕۆڵی سەرەکی گێڕا و چاوەڕێی گەڕانەوەیەکی باشی بۆ خۆی دەکرد، بەڵام ئەوەی زۆر سەرکەوتنی بەدەستھێنا ئەوا جۆڵی بوو. بەھۆی فیلمەکەوە جۆڵی سێیەم خەڵاتی گۆڵدن گلۆبی بردەوە، ھەروەھا دووەمین خەڵاتی سکرین ئەکتەرس گیلد، وە بۆیەکەمینجار خەڵاتی ئۆسکاری بردەوە وەک خانمەئەکتەری پاڵپشت. ئیمانوێل لیڤی بۆ ڤاریتی نووسی، «جۆڵی نایابە بەرۆڵگێڕانی کچێکی بێباک، لە لە پزیشکەکان زۆر زیاتر بەدەم ھاوکاری و چارەسەری سوزانا کاریگەربوو\nلە ساڵی ٢٠٠٠، لە فیلمی گەن ئن ٦٠ سێکەندس دەرکەوت، کە ئەوکاتە بووە پڕداھاتترین فیلمی ئەو بەکۆکردنەوەی ٢٣٧٫٢ میلیۆن دۆلاری ئەمریکی لە ئاستی جیھان. لە فیلمەکە، جۆڵی ڕۆڵێکی ناوەندی ھەبوو، بەکارەکتەری کچە خۆشەویستی پێشووی ئوتومبێل دزێک کە لەلایەن نیکۆلاس کەیج ئەو ڕۆڵە بینرا؛ ستیفن ھەنتەر لە واشینگتن پۆست ڕەخنەی لە جوڵی گرت، «ھەموو ئەوەی ئەو پێشکەشی کرد وەستانبوو لەلایەک و نمایشکردن بوو.» دواتر جۆڵی لەبارەی ئەم فیلمە وتی، ئەم ڕۆڵەم پێویستبوو لەدوای ورووژانی ھەست و سۆزم بەفیلمی (گێرل، ئینترەپتد\nوێڕای توانای لە نواندن، جۆڵی، بەڵام سەرەتا کارەکانی نەدەگەیشتنە بینەرێکی زۆر، بەڵام بەڕۆڵگێڕانی لە فیلمی لارا کرۆفت:تۆمب ڕایدەر (٢٠٠١)، ناوبانگی جیھانی بەئەو بەخشی. فیلمەکە لە یاری ڤیدیۆیی بەناوبانگ تۆمب ڕایدەر وەرگیراوە، بۆ. ڕۆڵگێران لە فیلمەکە ئەوا جۆڵی پێویستی بە فێربوونی زاراوەیەکی ئینگلیزی تایبەت ھەروەھا فێربوونی ھونەری بەرگری تایبەت بۆ ئەوەی ڕۆڵی لارا کرۆفت، سەرکێشێکی شوێنەوەرناس بگێڕێت. وێڕای ئەوەی فیلمەکە لەلایەن ڕەخنەگرانەوە پێداچوونەوەی نەرێنی وەرگرت، ئەوا جۆڵی ستایشکرا بۆ خۆئامادەکارییەکەی لەڕووی جەستەیییەوە. فیلمەکە لەئاستی جیھان سەرکەوتنی بەدەستھێنا، توانی ٢٧٤٫٧ میلیۆن دۆلاری ئەمریکی کۆبکاتەوە، ھەروەھا وایکرد جۆڵی لەئاستی جیھان وەک ئەستێرەی کچەئەکتەری ئاکشن ناوبانگ پەیدا بکات\nدواتر لەبەرامبەر ئانتۆیۆ باندراس ڕۆڵی سەرەکی گێڕا بەکارەکتەری بووکێک لە فیلمی ئۆریجنڵ سێن (٢٠٠١) فیلمەکە لەلایەن ڕەخنەگران و خەڵکیشەوە پێشوازی نەرێنی لێکرا. ئلڤیش میتچێل بۆ نیویۆرک تایمز پرسی، بڕیاردانی جۆڵی بۆ بەدەستھێنانی ئۆسکار بۆ باشترین ڕۆڵگێڕان بە فیلمێکی ئیرۆتیکی نەرم شتێکی بۆشە. دواتر لەفلمی کۆمێدی-ڕۆمانسی لایف ئۆر سەمتینگ لایک ئت (٢٠٠٢) بەشداریکرد، بەھەمان شێوە ئەم فیلمەش پێشوازی لێنەکرا، وەک فیلمێکی نامۆ دیاریکرا لەنێو ھەڵبژاردەی فیلمەکانی جۆڵی. وێڕای شکستەکانیشی لە بۆکس ئۆفیس، ئەوا جۆڵی ھێشتا وەک کچەئەکتەرێکی دڵخواز مایەوە؛ لە ساڵی ٢٠٠٢، ناوی لە پێرستی گرانترین کچەئەکتەرەکانی ھۆلیوود بینییەوە، بەوەرگرتنی ١٠–١٥ میلیۆن دۆلاری ئەمریکی بۆ ھەر فیلمێک لە پێنج ساڵی داھاتوو\nجۆڵی جارێکی دیکە ڕۆڵی لارا کرۆفت دەرکەوتەوە، ئەمەش بە فیلمی لارا کرۆفت:تۆمب ڕایدەر - زە کرەدل ئۆف لایف (٢٠٠٣)، بەڵام وەک بەشی پێشوو سەرکەوتنی بەدەستنەھێنا، ئەمجارە توانی ١٥٦٫٥ میلیۆن دۆلار کۆبکاتەوە لە بۆکس ئۆفیسی جیھان. ھەر لە ٢٠٠٣، لە ڤیدیۆ گۆرانییەکی کۆرن، دەرکەوت بەناوی دید مای تایم، کە بەکاری ھێنا بۆ بەبازاڕکردنی فیلمەکەی لارا کرۆفت. فیلمی دواتر بەناوی بیۆند بۆردەرس (٢٠٠٣) بوو، کە تێیدا ڕۆڵی توێژەرێکی کۆمەڵایەتی دەبینێت کە کاردەکات لەگەڵ کارمەندێکی فریاگوزاری، کە لەلایەن کلیڤ ئۆینەوە ڕۆڵی گێردراوە. وێڕای ئەوەی فیلمەکە بەدڵی بینەر نەبوو، بەڵام یەکەم فیلمی جۆڵی بوو، کە ھەڵیببژێرێت وەک ئەرکێکی مرۆڤینی. فیلمەکە لەلایەن ڕەخنەگرانیشەوە پەسەند نەکرا، کینێت توران لە لۆس ئەنجەلۆس تایمز ستایشی تواناکانی جۆڵی کرد بۆ «ھێنانی وزە و بڕوا بەو ڕۆڵە»، بەڵام لەگەڵ ئەوەشدا ئاستی نووسین بۆ کەسایەتی کارەکتەرەکە لاوازە\nلە ساڵی ٢٠٠٤، جۆڵی لە چوار فیلمدا دەرکەوت، سەرەتا لەفیلمی ھەستبزوێن تەیکینگ ڵایڤز دەرکەوت، لەلایەن ڕەخنەگرانەوە پێشوازی جۆراوجۆری وەرگرت. کیرک ھۆنیکەت لە ھۆلیوود ڕیپۆرتەری نووسی «جۆڵی ڕۆڵێکی گێڕا، کە بێگوومان وا ھەستدەکەیت کە پێشتر ئەو ڕۆڵەی گێڕاوە، لەگەڵ ئەوەش لە جوانی و تامەزرۆبوون دانەبڕاوە.» جۆڵی ڕۆڵێکی کەمی ھەبوو وەک فڕۆکەوانێکی جەنگاوەر لە سکای کاپتن ئەند زە وۆێلد ئۆف تومۆرۆو، فیلمەکە لە جۆری خەیاڵی-زانستی بوو، تەواوی دیمەنەکان لەناو ستۆدیۆ وێنەیان گیرا. دواتریش ئەنجڵینا لە ئەنیمەیشنێکی کۆمپانیای دریم وۆرکس ئەنیمەیشن، بەناوی شارک تەیڵ بەدەنگ بەشداربوو. ھەروەھا جۆڵی لەو ساڵەدا، لەفیلمی ئەلێکساندەری دەرھێنەر ئۆلیڤەر ستۆن بەڕۆڵێکی پاڵپشت بەشداریکرد، لەفیلمەکەدا جۆڵی ڕۆڵی شاژنە ئۆلەمپیاسی بینی، فیلمەکە باسی ژیانی ئەلێکسەندەری مەزنی دەکرد، ھەروەھا فیلمەکە لەلایەن ڕەخنەگرانەوە بۆچوونی جیاوازی ھێنایە کایەوە، بەتایبەت دەربارەی قسەکردنی جۆڵی بەشێوەزاری سلاڤی. فیلمەکە لە باکووری ئەمریکا شکستی ھێنا، کە ستۆن (دەرھێنەر) ھۆکارەکەی بۆ نیشاندانی ئەسکەندەر بە جووت ڕەگەزخواز گەڕاندەوە، لەگەڵ ئەوانەشدا فیلمەکە لەئاستی جیھان سەرکەوتنی بەدەستھێنا و توانی ١٦٧٫٣ میلیۆن دۆلار کۆبکاتەوە\nلە ساڵی ٢٠٠٥، جۆڵی گەڕایەوە بۆ سەرکەوتنە بازرگانییەکانی بەبەشداریکردنی لەفیلمی مستەر & مسز سمیت، لە فیلمەکە لەبەرامبەر برادپیت ڕۆڵی سەرەکی گێڕا، چیڕۆکی فیلمەکە باسی دوو ھاوسەری بێزاربوو لەیەکتر دەکات کە دواتر بۆیان ئاشکرادەبێت ھەریەکەیان بکووژی نھێنین. فیلمەکە لەلایەن ڕەخنەگرانەوە بۆچوونی جیاوازی درووستکرد، بەڵام لەڕووی دەرکەوتن و نێوانی (کێمستری) برادپیت و جۆڵی ئەوا ستایشکران. فیلمەکە توانی لەئاستی جیھان ٤٧٨٫٢ میلیۆن دۆلاری ئەمریکی بەدەستبھێننێت، ھەروەھا پلەی حەوتەمی لە پڕداھاتترین فیلمەکانی ساڵ وەرگت، تا ١٠ ساڵیش لە ڕیزی پڕداھاتترینن فیلم بۆ جۆڵی مایەوە\nدواتر جۆڵی لەفیلمی زە گوود شێفەرد (٢٠٠٦)، ڕۆڵی ژنی ئەفسەرێکی سی ئای ئەی پشتگوێخراوی گێڕا، فیلمەکە لەدەرھێنانی ڕۆبەرت دی نیڕۆیە. دواتر جۆڵی ڕۆڵی مارینە پێرلی گێڕا، لە فیلمی درامی-شێوە دۆکیومێنتاری ئە مایتی ھاڕت (٢٠٠٧)، فیلمەکە باس لە ڕفاندن و کووشتنی ھاوسەرەکەی مارینە دەکات، ھەڵبژاردنی ئەکتەرانی فیلمەکە دووچاری ڕەخنەش ھاتەوە و تۆمەتی ڕەگەزپەرستیان خرایە پاڵ، لەگەڵ ئەوانەشدا نواندنی ئەکتەرەکان ستایش کرا. جۆڵی بۆ ڕۆڵەکەی پاڵێوراوکرا بۆ خەڵاتی گۆڵدن گلۆب و سکرین ئەکتەرس گیلد. دواتر لەفیلمی بێوۆلف (٢٠٠٧) دەرکەوت، ئەم فیلمەیان لەڕووی ڕەخنەگران و بازرگانیشەوە سەرکەوتنی بەدەستھێنا، لەئاستی جیھان توانی ١٩٦٫٤ میلیۆن دۆلار کۆبکاتەوە\nلە ساڵی ٢٠٠٨، جۆڵی ناوی بە گرانترین کچەئەکتەری ھۆلیوود تۆمارکرد، بە وەرگرتنی ١٥–٢٠ میلیۆن دۆلار بۆ ھەر فیلمێک. ئەمەش لەوکاتەی کچەئەکتەرانی دیکە داوایان لێدەکرا کە کەمتر وەربگرن، بەڵام جۆڵی جگە لەوەرگرتنی ٢٠ میلیۆن دۆلار ئەوا ڕێژەشی لە سەرکەوتنی فیلمەکە وەردەگرت. دواتر جۆڵی لەفیلمی ئاکشنی وانتید (٢٠٠٩)، لەپاڵ ھەریەکە لە جەیمز مەکڤۆی و مۆرگان فریمەن دەرکەوت، فیلمەکە لەئاستی جیھان سەرکەوتنی باشی بەدەستھێنا، دوای ئەوەی توانی ٣٤١٫٤ میلیۆن دۆلار کۆبکاتەوە. فیلمەکە پێداچوونەوەی ئەرێنی وەرگرت لەلایەن ڕەخنەگرانەوە، مانھۆلا دارگیس لە نیویۆرک تایمز لەبارەی فیلمەکەوە نووسی کە «ھەڵبژاردنی (جۆڵی) نایابە وەک کەسێکی تەواو تۆقێنەر و بکووژێکی نائەخلاقی دەردەکەوت،» ھەروەھا نووسیشی کە «ئەو کەسایەتییەکی ھەیە، دەتوانێت ھەر کوڕێک لە ھەرتەمەنێکدابێت بخاتە سەر ئەژنۆ یان ھیچ نەبێت لەسەر کورسی سینەما دایانیشێتنێت\nجۆڵی ڕۆڵی سەرەکی لەفیلمێکی دەرھێنەر کلینت ئیستوود گێڕا، فیلمەکە لەجۆری درامییە بەناوی چێنگلینگ (٢٠٠٨)، لەفیلمەکە جۆڵی ڕۆڵی کریستینە کۆلینزی بینی، کە لە ساڵی ١٩٢٨ بە کوڕە ڕفێندراوەکەیدا دادەگەڕێت. بەھۆی فیلمەکەوە جۆڵی پاڵێوراوکرا بۆ خەڵاتی گۆڵدن گلۆب، سکرین ئەکتەرس گیلد ئەوارد، خەڵاتی بافتا ھەروەھا خەڵاتی ئۆسکار بۆ باشترین کچەئەکتەر. ھەر لە ٢٠٠٨، جۆڵی لەبەرھەمێکی دیکەی دریم وۆرکس بەناوی کۆنگ فو پاندا بە دەنگ بەشداربوو، دواتریش لەبەشی دووەم و سێیەمی ئەم ئەنیمەیشنە لەساڵانی ٢٠١١ و ٢٠١٦ بەشداربوویەوە\nمردنی دایکی لە ساڵی ٢٠٠٧، ژمارەی دەرکەوتنەکانی ئەنجەڵینای کەمکردەوە، دواتر ڕوونی کردەوە کە ئەوشتەی کە ھانی دا ببێتە ئەکتەر لە تامەزرۆیی و ئامانجەکانی دایکی سەرچاوەی گرتبوو. یەکەم فیلمی دوای دووساڵ، فیلمی ساڵت (٢٠١٠) بوو. ڕۆڵی ھەواڵگرێکی سی ئای ئەی دەگێڕێت، بەڵام ڕادەکات دوای ئەوەی تۆمەتبار دەکرێت بە ھەواڵگری شانە نوستووی ڕووسیا. لە بنەڕەتدا دەقی فیلمەکە بۆ کارەکتەرێکی کوڕ نووسرابوو، کە پێشنیارکرابوو بۆ تۆم کرووز، بەڵام دواتر ڕەگەزی کارەکتەرەکە گۆڕدرا لەسەر داوای بەڕێوبەری جێبەجێکاری کۆلومبیا پیکچەرز، کە پێشنیاری ڕۆڵەکەی بۆ جۆڵی کرد. فیلمەکە توانی ٢٩٣٫٥ میلیۆن دۆلار کۆبکاتەوە، ھەروەھا لە ئاستی جیھانیدا سەرکەووتنی بەدەستھێنا. فیلمەکە پێداچوونەوەی ئەرێنی بۆکرا لەلایەن ڕەخنەگرانەوە، ڕەخنەگر ویلیام تۆماس لە ئیمپایەر ننووسی، «کاتێک باسەکە دێتە سەر فرۆشی، شێتی، مەرگ، ئەوا جۆڵی تەنیا چەند ھاوشێوەیەکی کەمی ھەیە لە بازرگانی ئاکشن\nجۆڵی لەبەرامبەر جۆنی دێپ لەفیلمی ھەستبزوێنن زە توریست (٢٠١٠) دەرکەوت. فیلمەکە شکستی ھێنا لە ڕازیکردنی ڕەخنەگران. وێڕای بۆچوونی خراپی ڕەخنەگران و دەستپێکێکی ھێواش لە بۆکس ئۆفیسی باکووری ئەمریکا، ئەوا فیلمەکە لەئاستی جیھان توانی ٢٧٨٫٣ میلیۆن دۆلار کۆبکاتەوە، ئەمەش خواستی جۆڵی پشاندا لەئاستی جیھان.بۆ ئەم فیلمە پاڵێوراوکرا بۆ خەڵاتی باشترین کچەئەکتەری گۆڵدن گلۆب\nلەدوای دەرھێنانی فیلمێکی بەڵگەنامەیی ئە پلەیس ئن تایم (٢٠٠٧)، ئەوا جۆڵی کاری دەرھێنانی بۆ یەکەم فیلمی خۆی کرد بەناوی ئن زە لاند ئۆف بڵەد ئەند ھەنی (٢٠١١)، چیڕۆکی فیلمەکە لەسەر خۆشەویستی نێوان سەربازێکی سڕبی و بەندکراوێکی بۆسنەیییە؛ کاتی فیلمەکە لەنێوان ساڵانی ١٩٩٢–١٩٩٦ لە جەنگی بۆسنیا و ھەرزەگۆڤینا. ئەو بەوبڕوایە ئەو فیلمەی کرد کەببێتە سەرنجی ڕزگاربووانی جەنگەکە، ئەمەش لەدوای دووجار سەردانیکردنی بۆسنیا و ھەرزەگۆڤینا لەکاتی کارکردن وەک باڵیۆزی چاکەکاری کۆمیساریای باڵای نەتەوە یەکگرتووەکان بۆ پەنابەران. بۆئەوەی فیلمەکە جێگای خۆی بگرێت، ئەوا لەھەڵبژاردنی ئەکتەرەکان تەنیا لە وڵاتی یۆگسلاڤیای سۆسیالیستی پێشوو، کاستەکەی ھەڵبژارد، بۆ ئەوەش ھەریەک لەئەکتەران گۆران کۆستیچ و زانا مارجانۆڤیشی ھەڵبژارد، جۆڵی ئەزموونی ژیانی ئەوانی لەکاتی جەنگدا تێکەڵی سیناریۆکەی کرد. فیلمەکە لەلایەن ڕەخنەگرانەوە پێشوازی جۆراوجۆری لێکرا، تۆد مەککارتی لە ھۆلیوود ڕیپۆرتەر نووسی، «جۆڵی شایەنی پیاھەڵدانی گەورەیە بۆ سازکردنی ئەم کەشە بەھێزە و گێڕانەوەی ڕووداوێکی ھەژێنەر بەم نایابییەوە، لەگەڵ ئەوەی ئەگەر فیلمەکە بەھێزیش بێت بەڵام واناکات کە خەڵک بچنە سینەماوە بۆ سەیرکردنی.» فیلمەکە پاڵێوراوکرا بۆ بردنەوەی باشترین فیلمی بیانی لە خەڵاتەکانی گۆڵدن گلۆب، ھەروەھا جۆڵی ھاوڵاتینامەی شانازی لەشاری سارایێڤۆ پێدرا، بۆ گەیاندنی پەیامی ھۆشیاری لەبارەی جەنگەوە\nدوای سێ ساڵ و نیو ونبوون لەسەر شاشەکان، جۆڵی بە فیلمی مالیفیسنت (٢٠١٤) گەڕایەوە، بؤچوونی ڕەخنەگران لەسەر فیلمەکە جیاوازبوو، بەڵام ھەمووان کۆکبوون لەسەر باشی نواندنی جۆڵی لەفیلمەکە، شێری ڵیندن بۆ ھۆلیوود ڕیپۆرتەر لە وەسفی جۆڵیدا نووسی، ئەو " ڕۆح و دڵ"ی فیلمەکەیە. تەنیا لەدەستپێکی حەفتەدا، فیلمەکە توانی ٧٠ میلیۆن دۆلار لە بۆکس ئۆفیسی باکووری ئەمریکا کۆبکاتەوە، ھەروەھا ١٠٠ میلیۆن دۆلاری دیکە لە وڵاتانی جیھان. ئەمەش دەرخەری ئەو ڕاستییەیە کە جۆڵی لەھەموو شوێنێک بینەری ھەیە لەفیلمە ئاکشن و خەیاڵییەکان، کە زیاتر ئەم فیلمانە لەلایەن ئەکتەرە پیاوەکانەوە ئەنجامدەدرێت. داھاتی فیلمەکە لە جیھان گەیشتە ٧٥٧٫٨ میلیۆن دۆلار، بووە چوارەم پڕداھاتترین فیلمی ئەو ساڵە، ھەروەھا بۆ جۆڵیش پڕداھاتترین فیلمی مێژووی کارکردنی\nدواتر جۆڵی بۆ جاری دووەم وەک دەرھێنەر کاری کردەوە، لە فیلمی ئەنبرۆکن (٢٠١٤) کە لەبارەی پالەوانێکی جەنگی جیھانی دووەم، لویز زامپێرینی (١٩١٧–٢٠١٤) دەکات، ئەستێرەی یارییەکانی ئۆڵەمپیک کە لە تیکشانی فڕۆکەیەک ڕزگاری بوو و ھەروەھا ماوەی دوو ساڵ و نیو لەنێو کەمپی زیندانییانی ژاپۆن ژیانی بەسەربرد. جۆڵی ئەم فیلمەی لەژێر ناوی کۆمپانیا بەرھەمھێنانەی خۆی، پاس بەرھەمھێنا. فیلمەکە لەسەر کتێبی نووسەر لۆرا ھیلێنبراند وەرگیراوە و دووبارە سیناریۆی بۆکراوەتەوە لەلایەن کۆین برازەرس، ھەروەھا لەلایەن جەک ئۆکۆنێل ڕۆڵی سەرەکی گێڕدراوە. دوای ئەوەی لە پێداچوونەوە سەرەتایییەکان پەسەندکرا، ئەوا لەوکاتەدا وەک باشترین فیلم و دەرھێنانی ساڵ سەیر دەکرا، بەڵام دواتر، بۆچوونی ڕەخنەگرانەی تێکەڵاوی لەسەر نووسرا و لە خەڵاتەکانیش کەم ناوی ھێنرا، لەم نێوانەشدا فیلمەکە بەباشترین فیلمی ساڵ لەلایەن کۆمەڵەی نیشتمانی بۆ پێداچوونەوەی فیلم ھەروەھا لەلایەن پەیمانگای فیلمی ئەمریکی ھەڵبژێردرا. لە ڕووی بازرگانیشەوە فیلمەکە، دوور لە چاوەڕوانی پێشبینیکەران بوو لە دەستپێکی حەفتە داھاتێکی کەمی کۆکردەوە، لە کۆتاییدا، فیلمەکە لەگشت جیھاندا زیاتر لە ١٦٣ میلیۆن دۆلاری کۆکردەوە\nفیلمی دواتری جۆڵی وەک دەرھێنەر ئەوا فیلمی درامی بای زە سی (٢٠١٥) بوو، کە خۆی لەگەڵ ھاوسەرەکەی براد پیت ڕۆڵی سەرەکیان گێڕا، ئەمەش یەکەم دەرکەوتنیان بوو بەیەکەوە لەدوای فیلمی مستەر & مسز سمیت (٢٠٠٥) سیناریۆی فیلمەکە لەلایەن جۆڵی نووسرابوو، ئەم پڕۆژە فیلمە زۆر لەلای ئەو تایبەتبوو چونکە لەژیانی دایکی وەرگیراوە. سەرباری ئەوەی ڕەخنەگران بە "سەرنجڕاکێش' وەسفی فیلمەکەیان کرد، بەڵام بەگشتی پێشوازی خراپیان بۆی کرد. وێڕای ئەوەی فیلمەکە لەلایەن دوو ئەکتەری ناودار ڕۆڵگێڕانی بۆکرا، بەڵام لەژمارەیەکی سینەمای دیاریکراو نمایشکرا\nدوا بەدوای ئەوە، جۆڵی پێی باشبوو کە خۆی زیاتر تەرخان بکات بۆ کاری چەکاکاری، کارە سینەمایییەکانی بۆماوەیەک دابڕانی تێکەوت. دواتر فیلمی فێرست زەی کیلد مای فازەر (٢٠١٧)، کە فیلمێکی درامییە کە سێتی فیلمەکە لە سەردەمی خمێر سووری کەمبۆدیایە، ئەوا وایکرد بێتەوە ناو بواری سینەما و لە کارە مرۆڤینییەکانیشی بەردەوامبێت، ھەروەھا فیلمەکە لەدەرھێنانی جۆڵی خۆی بوو. ھەروەھا سیناریۆکەش لەکاری ھاوبەشی جۆڵی و دۆستی دێرینی لۆننگ ئونگ، کە بیرەوەرییەکانی خۆی لەو سەردەمە، بوونە ئیلھامێک بۆ نووسینی سیناریۆکە. فیلمەکە ڕاستەوخۆ بۆ تۆڕی نێتفلێکس بەرھەمھێنرا. ڕافێر گوزمان لە نیوزدەی سەبارەت بە وەسفی جۆڵی و فیلمەکە نووسی، «ئەو بەتوانا و فیلمسازێکی ھەستیارە.» فیلمەکە پاڵێوراوکرا بۆ خەڵاتی گۆڵدن فلۆب و بافتا بۆ باشترین فیلمی بیانی\nلە ساڵی ٢٠١٩، جۆڵی بەشێکی دیکە لە فیلمی خەیاڵی مالیفیسێنت: میسترێس ئۆف ئیڤڵ بەشداربوو، کە لەلایەن ڕەخنەگرانەوە پێشوازی لێنەکرا بەڵام لەئاستی جیھان توانی ٤٩٠ میلیۆن دۆلار کۆبکاتەوە. بڕیارە لەفیلمی داھاتوویدا، جۆڵی لەپاڵ دەیڤد ئۆیلوو دەربکەوێت لەفیلمی خەیاڵی (کەم ئەوەی)، ھەروەھا بڕیارە بەشداربێت لەفیلمێکی ھەستبزوێنی دەرھێنەر تایلۆر شێریدان بەناوی زۆس ھو ویش می دێد، کە لە ڕۆمانێکی مایکڵ کۆرتیا بەھەمان ناوەوە وەرگیراوە. ھەروەھا بڕیارە وەک بەرھەمھێنەر و ئەکتەر لە فیلمی سووپەرھیرۆیی زە ئیتەرنالس دەربکەوێت، کە بەرھەمی جیھانی سینەمایی مارڤڵە، لە ڕۆمانێکی جەیمز سکۆت وەرگیراوە بەناوی زە کیپت\n:کارە مرۆڤایەتییەکان\nباڵیۆزی UNHCR\nجۆڵێ کاتێک خەریکی وێنەگرتنی فیلمی لارا کرۆفت:تۆمب ڕایدەر (٢٠٠١) بوو، بەھۆی چیڕۆکی فیلمەکەوە بۆیەکەمینجار لەبارەی کاریگەرییەکانی قەیرانی مرۆڤایەتی و جەنگێک لە کەمبۆدیا زانی، ئەم ئەزموونە وای لێکرد باشتر لەجیھان تێبگات. کاتێک لە کەمبۆدیا گەڕایەوە ماڵەکەی، ئەوا ڕێککەوتنی کرد لەگەڵ کۆمیساریای باڵای نەتەوە یەکگرتووەکان بۆ پەنابەران (UNHCR) بۆ وەرگرتنی زانیاری لەبارەی کێشە نێودەوڵەتییەکان. بۆ ئەوەی زیاتر ئاگاداری باروودۆخی ئەو ناوچانە بێت، ئەوا دەستیکرد بە سەردانیکردنی کەمپەکانی پەنابەران لە جیھان. لە شووباتی ٢٠٠١، یەکەم سەردانی مەیدانی کرد بۆ سیرالیۆن و تەنزانیا بۆ ماوەی ١٨ ڕۆژ؛ دواتر ڕایگەیاند کە ئەو تووشی شۆکبووە بەو شتانەی کە بینیویەتی"
    }