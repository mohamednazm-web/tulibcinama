[
  {
    "id": 0,
    "p": 0,
    "idPoster": "https://lh3.googleusercontent.com/nWpGgoDq6j_Nz4iXXSNajXxc-pN5L_drsZSXQzZk9ijVpxl41QmA7ZheugOMcg2keSnOHeD6I_BJJ-bClR7IXGIPi0cp5v3VmyUGLX05uvGHLpoOUSf-cvSqHPtkd6NZa_uyq1WfCQ=w2400",
    "memberNameEnglish": "swrkew-yasin",
    "title": "The king of comedy 1982",
    "photo": "The king of comedy.jpg",
    "writingN": "سوورکێو یاسین",
    "nameF": "پاشای کۆمیدیا ١٩٨٢",
    "description": "شیکردنەوەی فیلمی پاشای کۆمیدیا/n.پاشای کۆمیدیا لە دەرهێنانی ماڕتن سکۆرسەیزی، چوارەم فیلمی ماڕتن بوو بە هاوبەشی ئەکتەری مەزن ڕۆبێرت دی نیرۆ پێکۆ بەشداربن\n*ئەوان شێت نین بەو شێوەی ئێمە بیریان لێ دەکەینەوە، ئەوان تەنها ئەوەن کە ئێمە ناوێرین ببین! ئەوان ئەوە دەکەن و ئەوە دەڵێن کە ئێمە ناوێرین بیان کەین و بیڵێین، ئەوان هاوشێوەی ڕوناکین ئێمەش هاوشێوەی تاریکی تەنها لەناوخۆمانا وتوووێژ دەکەین، ئەوان ئێمەن.* «دۆستۆڤیسکی»\nئەم قسە و ووتەیە لەم فیلمەدا دەدۆزینەوە تەنها بەوەی بینەری بین.\nلەم فیلمەدا ڕۆبێرت دی نیرۆ ڕۆڵی نواندنکارێکی  کۆمیدیای شکسخواردوو دەبینێ  کە دەیەوێت لە شاشەکانی تەلەفیزیۆن دەرکەوێت و بەناوبانگ بێت، بەڵام ئەو شێوازە کۆمیدیەی ئەو هاوادارێکی ئەوتۆی نییە و دڵی هەموو بینەرێک ڕاناکێشێت، بەداخەوە ئەو هەموو هەوڵانەی کە دەیدات سەکەوتوونابێت تێیدا بۆیە ناچار دەبێت کە پێشکەشکاری بەرنامەکە بفڕێنێ ڕۆبێرت لانگفۆرد کە پێشکەشکارە لە بەرنامەی کۆمیدیای جێری لویس، ئەویش بە هاوکاری هاوڕێیەکی تا بتوانێت خۆی بکاتە ناو بەرنامەکەوە و ئەو کۆمیدیا و نوکتانەی پێیەتی هەڵبڕێژێ بۆ بینەران.\nفیلمەکە لەلایەکۆ سەرنجی بدەین باسی ئەو جۆرەکەسانەیە کە بۆ ناوبانگ هەمووشتێک دەکەن و تاکە ئامانجیان ئەوەیە کە ببنە جێ باسی خەڵکی کە هەنێک ئەو جۆرەکەسانە بە نەخۆشێک هەژماردەکەن کە ئەوەش لەم سەردەمەی ئێستاماندا زۆر باوە بەڵام جاران ناوبانگ تەنها تەلفزیۆن بوو بەڵام ئێستا تۆڕی کۆمەڵایەتی و یووتیووب و چەنەها شتی کە هەن تا خەڵکی خۆی پێ دەرخات.\nجۆرەکەی تر ئەوەیەکە زۆرکەس هەن هەرچەنە خاوەن بەهرەش بن یاخود بە قورسیش کاربکەن بۆ خەون و ئامانجیان ئەوا هێشتا ناگەن بە ئامانج چونکە ئەو ڕێگای هەڵیەبژێرن بەو جۆرەنەبووە کە بیریان لێکردۆتەوە.\nفیلمەکە شتی زۆر زیاتری تیایە بۆ باسکردن بەڵام وا بەچێژترە کە بینەر خۆی ئەو شتانەی تری تیاببینێت."
  },
  {
    "id": 1,
    "p": 1,
    "idPoster": "https://lh3.googleusercontent.com/r1iBvTrOQpzhozdu1oefxF6GKBP-lSQnwAyKtscpRGGj_jlHqYChx2VBSqMIMVLAOMT1r-HgaTN7WEoqYx0j7lMm8e6zY7zHiv86zCKUuC69RgNyU3wqprEIHAIXWSEnh2RS3m8sVA=w2400",
    "memberNameEnglish": "karzan-kardozi",
    "typeFilm": "film",
    "typeTop": "top",
    "title": "Joker 2019",
    "photo": "Joker.jpg",
    "writingN": "کارزان کاردۆزی",
    "nameF": "گاڵتەجاڕ ٢٠١٩",
    "description": "سینەما لەنێوان هونەر و بازرگانید\nبێماناییەک دەبینرێت لە لێدوان لە بارەی فیلمی جۆکەر و گەورەکردنی، ١١٥ ساڵ لەمەو پێش لوی فۆییاد ئەم شتەی کرد لە زنجیرەی فانتۆماس، ١٠٠ لەمەو پێش فریتز لانگ لە ژێر کاریگەری فۆییاد هەمان شتی کرد لە زنجیرەی دکتۆر مەبووسە. خودی فیلمی جۆکەر کۆپیکردنی فیلمی پادشای کۆمیدی مارتین سکۆرسێزیە، بە زیادکردنی توندوتیژی زەق و چەند زیمێکی کلێشەیانە\nکامپینێکی ملیۆنان دۆلاری ڕیکلام لە پشتی گەورەکردنی ئەم فیلمەوە و گشت فیلمەکانی تری دی سی کۆمیک و مارڤلە، شیکاری ڕەخنەگرانێک کە بۆ پارە کار دەکەن، لە پشتەوەی بەرزکرنەوەی ڕەیتی ئەم فیلمانە هەیە لەسەر سایتەکان لە لایەن سوپایەکی ئێلکترۆنی  کە پارە وەردەگرن. کە لە قوتابخانەی سینەما بوین چەندان جار نوێنەرانی کۆمپانیاکانی ڕیکلام سەردانیان دەکردین بۆ لێدوان کە چۆن پرۆسەی ڕیکلام دەکرێت بۆ فیلمێکت بۆ ڕاکێشانی زۆرترین بینەر، کۆمپانیای تایبەتی هەیە پارەیان پێ ئەدەیت و بە خێرایی ڕەیتنی فیلم بەرز دەکەنەوە، زۆرترین لێدوان و هاشتاگ لە تویتەر و فەیسبووک و سایتەکانی تر دەکەن بۆ ناساندنی ئەم فیلمە بە بینەران، هەر بۆیە ئاساییە کە شتێک زۆر ببینرێت بەم شێوەیە و زۆر ڕیکلامی بۆ بکرێت، کەسانی تریش زۆرترین لێدوانی لە بارەوە ئەدەن\nهەموو ئەو شتانەی کە سینەما بەرەو بازاڕبوون و کاڵابوون دەبەن، لە فیلمی جۆکەر و سوپەر هیرۆکانی تردا دەبینرێت، ئەو بەها هونەریەکی رۆژانێک سینەما هەیبوون، زیاتر بەرەو بازاڕبوون دەبرێت لەم جۆرە فیلمانەدا کە وەکوو کاری هونەری یان کلتوری بە بینەران دەفرۆشرێن، چەند زیمێکی کلێشەیانە تێکەڵ دەکرێن بە چیرۆکەکانیان، بە زەقی نمایش دەکرێن بۆ ورژاندنی هەستی زۆرترین هاوڵاتیان، دواتر لە ڕێگەی جیاواز ئەکتەر و ستافەکان زیاتر پرۆسەی ڕیکلامەکە گەورە دەکەن بە لێدوانی هەستورژێنەرانە، یان جۆرە لێدوانێکی کلێشەیانە کە هەموو کەسانێک هاوڕان لەگەڵیاندا، ئەمانە هەمووی بەشێکن لە پرۆسەی ڕیکلام بۆ ڕاکێشانی زۆرترین بینەر، بەڵام لێدوان شتێکە و کردار شتێکی ترە\nزیاتر لە سینەما، ئەمجۆرە فیلمانە لە ژێر کاریگەری کلتوری ڤیدیۆ گەیم و کۆمیک بووک دروست دەکرێن، گەورەکردنیان زیاتر لە قەبارەی خۆی، ڕەنگدانەوەی زیاتر گەورەبوون و بە سیستەمکردنی بازرگانیبوونی سینەمایە لە هۆڵیوود، سیستەمێکی بلۆکبەستەر کە گەشەکردنی دەگەڕێتەوە بۆ کۆتایی حەفتاکان و پڕبینەری فیلمەکانی جەنگی ئەستێرەکان ی جۆرج لوکاس و شاویلگە ی ستیڤین سپیلبێرگ. لە ژێر ئەم سیستەمەدا، ئەو فیلمەی زۆرترین پارەی بلۆکبەستەر بە دەست بهێنێت، زۆرترین ڕیکلامی بۆ دەکرێت و زۆرترین بینەری دەبێت،  تێڕوانێک بە دوای خۆیدا دەهێنێت کە دەبێت ئەمە فیلمێکی چاک بێت ئەمە تیڕوانینی کۆمەڵگەیەکی بەکاربەرە، کە ئەو شتەی زۆرتر بفرۆشێت دەبێت چاک بێت\nساڵی ٢٠١٩ یەکێک بوو لە چاکترین ساڵی سینەما لەم سەدەیە، بەڵام زۆر لە فیلمە شاکارەکان فەرامۆشکراون لەبەر ئەم جۆرە بە بازرگانیکردنەی سینەما. بینەرانکی ئاسایی فێرکراون کە دەبێت سەیری ئەو فیلمانە بکەن کە زۆرترین پارەیان پەیداکردووە، یان زۆرترین ڕیکلامیان بۆ دەکرێت و زۆرترین لێدوانیان لەبارەوە دەکرێت. بەڵام سینەما هونەرە و کاڵایەک نیە تاوەکوو بەم جۆرە بفرۆشرێت، گەرچی ڕاستیەکی تاڵ هەیە کە زیاتر و زیاتر هەست دەکرێت کە سینەماش وەکوو هەموو شتێکی تر بەرەو کاڵابوون دەڕوات، سینەما کە ڕۆژانێک هونەرێکی دەوڵەمەندە بوو، بەرەو کاڵبوونەوە دەڕوات\nڕۆژانێک لە هەمان هۆڵیوود دەرهێنەرانی وەکوو جۆن فۆرد و ئۆرسن وێڵز و ویلیام وایلەر و هاوارد هاوکس و فرانک کاپرا و چارلی چاپلن و فریتز لانگ و ئەلفرێد هیچکۆک و دەیان مامۆستای مەزنی تری سینەما لە چوارچێوەی هەمان سیستەمی بەرهەمهێنان  شاکارترین فیلمەکانی مێژووی سینەمایان دروست کرد، تەنها پەیداکردنەوەی بوجەیەک و قازانجێکی کەم بەس دەبوو بۆ ئەوەی بتوانن بەردەام بن لە کارکردن. بەڵام لە ئێستادا، لە ژێر سیستەمی بلاکبەستەر لە هۆڵیوود، سەدان ملیۆن دۆلار دەبێت داهاتی فیلمێک بێت تاوەکوو دەرهێنەرێک بتوانێت فیلمێکی تر دروست بکات، ڕیژەیەکی زۆری بوجەی فیلمەکان بۆ ڕیکلام و گەورەکردنی ئەم فیلمانە دەڕۆن، هەندێک فیلم هەیە بوجەی ٥٠ ملیۆنە، بەڵام زیاتر لە ٧٠ ملیۆن بۆ ڕیکلام دەڕوات. ئەمە پێمان دەڵێت، کە زیاتر لە خودی کواڵەتی فیلمەکە، گرنگی ئەدرێت بە ناسناندی فیلمەکە و ڕاکیشانی بینەر، جۆرە سیستەمێکی ڕیکلامە کە کۆمپانیاکانی بازرگان پەیڕەوی دەکەن. لە ساڵانی هەشتاکان بە دواوە، زۆربەی ئەو کەسانەی کە ستۆدیۆکانی هۆڵیوود بەڕێوە دەبن، گەورەترین ستافی بەڕێوەبردنیان، کەسانێکن کە پێشتر ئەزمونیان هەبووە لە بانکین، کۆمپانیای گەورەی بازرگانی یان ڕیکلام، هەر بۆیە سەیری فیلمێک دەکەن وەکوو کاڵایەک و فشاریان لەسەر کە ساڵ لە دوای ساڵ پشکی ستۆدیۆکانیان گرانتر بێت و داهات زۆرتر\nئەمە هۆکارێکە دەرهێنەرانێک کە بە دوای سەربەخۆیی و ئازادییەکدا دەگەڕێن دوور لە فشاری بازاڕ، پەنا دەبەن بۆ کۆمپانیایەکی وەکوو نێتفلێکس یان کۆمپانیاکی سەربەخۆی بەرهەمێنان، بۆ نموونە وێبایستی وەکوو ئامازۆن بۆ دروستکردنی فیلمەکانیان، گەرچی ئەمانەش هەر کۆمپانیای گەورەن و ئامانجی بازاڕیان لە پشتەوەیە، ئامەزۆن گەورەترین کۆمپانیای ئۆنلاینە لێرە لە ئەمەریکا و ساڵانە بلیۆنان دۆلار قازانجیەتی، بەڵام لەگەڵ ئەمەشدا، ئەم کۆمپانیایانە وەکوو ستۆدیۆکانی هۆڵیوود هەمان فشار ناخەنە سەر دەرهێنەران و سەربەخۆییەکیان پێ ئەدەن، چونکە ئامانجێکیان ئەوەیە کە وا خۆیان نیشان بدەن کە بەشدارن لە گەشەکردنی کلتوری و هونەری و تەنها کۆمپانیای بازرگانی نین، دوو لە چاکترین فیلمی ئەمەریکی ساڵی ڕابردوو لە لایەن نێتفلێکس بەرهەمهێنران، ئایرشمان ی مارتین سکۆرسێزی و چیرۆکی هاوسەرگیری نەوا بامباک، هۆکارێک هیچیان خەڵاتی ئۆسکاریان نەبردەوە، چونکە هۆڵیوود وەکوو هەڕەشەیەکی گەورە سەیری نێتفلێکس دەکات، لە دوای هاتنی تەلەفزیۆن لە دەیەی پەنجاکان، لە ئێستادا نێتفلێکس گەورەترین هەڕەشەیە لەسەر هۆڵیوود\nئەمەریکا وڵاتێکی گەورە و دەوڵەمەندە،  چەندان کۆمپانیا و دەزگا و کەسانێک هەن کە پارە دەخەنە ناو فیلمێک و هەندێکیان هەر وەکوو هونەرێک سەیری سینەما دەکەن، یان بڕوایەکیان هەیە بە دەرهێنەرانێک وەکوو ئۆتۆر کە لە پشتەوە دروستکردنەی فیلمێکن نەک بەرهەمهێنەرێک یان ستۆدیۆیەک،  گەرچی چیتر وەکوو ساڵانی بیست و سی و چل و پەنجا و شەست و حەفتاکانی سەدەی ڕابردوو ڕێژەیەکی زۆری شاکاری سینەما لە ئەمەریکا بەرهەم ناهێنرێن، بەڵام  ساڵانە هەر چەندان شاکار بەرهەم دەهێنرێن کە لە داهاتوودا زیاتر گرنگیان دەزانرێت.\nلە ئێستادا ئەم فیلمانە بەهەمان شێوەی فیلمە بلۆکبەستەرەکان نابینرێن و زوو فەرامۆش دەکرێن لە لایەن بینەران، کاتیان دەوێت دۆزینەوەیان\nلە دەرەوەی ئەمەریکا، دەرهێنەرانێکی ئۆتۆر لە ئەوروپا، لە ئەفریقا، لە ئەمەریکای باشور و بە تایبەتی لە ئاسیا شاکارترین فیلمەکانی سینەما دروست دەکەن لە ئێستادا بە بوجەی بچووک و بەبێ بوونی ملیۆنان دۆلار پرۆسەی ڕیکلام لە پشتیانەوە، ئەم فیلمانە لە داهاتوودا دەبن بە مێژووی سینەما، نوێگەریان تێدا دەبینرێت، ئەمانە پارێزگاری لە سینەما دەکەن و ڕێگە نادەن لە بوونێکی هەمیشەیی سینەما بە کاڵایەکی تری بازاڕی لە کۆمەڵگەیەکی بەکاربەردا\nسینەما هەمیشە لە نێوان داخوازی بازاڕ و داخوازی هونەردا لە جەنگدا بووە، بەڵام ئێستا هەست دەکرێت کە سینەما زیاتر و زیاتر بەرەو بازاڕبوون دەڕوات، کەم دەرهێنەران هەن کە دەتوانن داخوازی بازار و داخوازی هونەریان یەکبخەن، چونکە داخوازی بازاڕ زۆر گەورە بووە. بەڵام شتێک هەیە کە دەبێت بزانرێت، داخوازی بازاڕ لە نەوەیەک بۆ نەوەیەکی تر دەگۆڕدرێت، کاڵایەک کە ئەمڕۆ فاشنی هەیە لەگەڵ ڕۆشتنی کاتدا لاوازتر دەبێت، هەر بۆیە ئەو فیلمانەی لە ئێستادا پڕبینەرن و زۆرترین لێدوانیان لەسەر دەکرێت و بەرهەمی داخوازی بازاڕن، لە ساڵانێکی داهاتوودا هەمان داخوازیان لەسەر نابێت. لە ساڵانی پەنجاکان لە هۆڵیوودا پڕ بینەرترین فیلمەکان لە ژانرای مێژووی و ئێپیکدا بوون، کەم لەم فیلمانە لە ئێستادا بینەریان هەیە، لە کاتێکدا فیلمەکانی هیچۆک یان فۆرد یان هاوکسی پەنجاکان زۆرترین داخوازیان لەسەرە\nنموونەیەکی تر: تاوەکوو مرد، دەرهێنەری یابانی یاسوجیرۆ ئۆزو لە دەرەوەی یابان نەناسرابو، دەیان فیلمی یابانی ساڵانە هاوردەی دەرەوە دەکران و بینەرانی زۆریان هەبوو لە کاتێکدا فیلمەکانی ئۆزو فەرامۆش دەکران. بەڵام لە ئێستادا کاتێک باسی سینەمای یابانی دەکرێت لە سەدەی بیستەم، ئۆزو یەکێک لەو ناوانەی یەکەم جار دێت و فیلمەکانی نوێکراونەتەوە، لە کاتێکدا ئەو فیلمە پڕبینەرانەی سینەمای یابانی ساڵانی پەنجا و شەستەکان بە ئەستەم دەبینرێن و هەندێکیان تەنانەت هەڕەشەی لەناوچونیان لەسەر، چونکە بەرگەی کاتیان نەگرتووە\nئەستەمە سینەمایەک کە تەنها ئامانجی بازاڕە و وەکوو کاڵایەک دەفرۆشرێتەوە بە بینەران لەگەڵ ڕۆشتنی کاتدا بەرگەی سینەمایەکی هونەری بگرێت، ئەمە ڕاستە بۆ هەموو هونەرەکانی تر."
  },
  {
    "id": 2,
    "p": 2,
    "idPoster": "https://lh3.googleusercontent.com/b4ec37tDtf4aBwxANWU3AcFmwJMa7PDUSt-wLab6zKpYG_idV5zUKsq0l4jlC-7VZtmjAToZG7UjIm6YwvKpuOAVNcR9FPyYhW_7OE9ilwQ37KHVEqPLSqJkyXiDkoJq8hkegLeqrg=w2400",
    "memberNameEnglish": "karzan-kardozi",
    "typeDirector": "director",
    "title": "John Ford 1894-1973",
    "photo": "JohnFord.png",
    "writingN": "کارزان کاردۆزی",
    "nameF": "جۆن فۆڕد ١٨٩٤-١٩٧٣",
    "description": "جۆن فۆرد: ئەمریکیترین دەرهێنەری هۆڵیوود\nئەگەر دەتەوێت لە سایکی ئەمریکیەکان تێبگەیت، گرنگە سەیری فیلمەکانی جۆن فۆرد بکەیت، ئەمریکترین دەرهێنەر لە ناو گشت دەرهێنەرانی هۆڵیوود. بە تایبەتی گرنگە سەیری شاکاری گەڕۆکەکان بکەیت و ئاشنای کارەکتەری ئیسان بیت، کارەکتەرێک کە سایکی ئەمریکای تێدا دەبینرێت. لە نێوان ساڵانی ١٩١٧ بۆ ١٩٧٠، فۆرد کاری دەرهێنانی زیاتر لە ١٤٠ فیلم دەکات، لە کۆی ئەم فیلمانەدا هەموو مێژووی ئەمریکا نمایش کراوە، لە پشتەوەی گرنگترین ساتە مێژوویەکانی ئەمریکادا نمایشی هەموو چین و توێژ و گروپانی جیاواز کراوە کە کۆیان ئەمریکا پێک دەهێنن.\nئەمریکا هەمیشە وڵاتی کۆچبەران بووە، بە جۆرێک ئەو کەسانەی لە ئەمریکادا دەژین باپیرانیان بەهۆی ئاڵۆزییەک کۆچیان کردووە بۆ ئەمریکا، سیاسی بێت، دینی، ئابوری، کلتوری، هتد. من لە ئەمریکام لەبەر بوون بە کوردێک کە بەهۆی جەنگ و ئاڵۆزیەوە خاکی باپیرانیم بەجێهێشتووە، بە خۆشی خۆم کۆچم نەکردووە بۆ ئەمریکا. بەڵام لەگەڵ ئەمەشدا، من خۆشەویستیم هەیە بۆ ئەمریکا و بە وڵاتی خۆمی دەزانم، لەو ڕۆژەوەی کە هاتووم بۆ ئەم وڵاتە زیاتر لە بیست ساڵ لەمەو پێش، تاوەکوو ئەمڕۆ بە یەکسانی مامەڵەم لەگەڵدا کراوە وەکوو ئەمریکییەک کە باپیرانی سەدان ساڵ پێشتر کۆچیان کردووە بۆ ئەمریکا. بە جۆرێک ئەمە چیرۆکی هەموو ئەمریکییەکە، ڕۆژانێک خۆیان یان باوک و باپیرانیان کۆچیان کردووە بۆ ئەمریکا و بوون بە هاوڵاتییەکی ئەمریکی. هەر بۆیە هەمیشە ئەمریکا لە چین و توێژ و کلتوری جیاواز پێکهاتووە. تەنانەت پێش گەیشتنی کۆڵەمبس و ئەوروپیە کۆچبەرەکان، کاتێک ئەمریکا وڵاتی هندیە سورەکان دەبێت، زیاتر لە ٧٠٠ هۆزی هندی بوونی دەبێت، ئەم هۆزانە لە ناو خۆیاندا هەمیشە لە جەنگ و ئاڵۆزیدا دەبن، زمان و داب و نەریت و بڕوای جیاوازیان دەبێت\nفۆرد تەنها دەرهێنەرێکە کە لە فیلمەکانیدا ئاماژەی کردووە بۆ هەموو مێژووی ئەمریکا و بە جۆرێک هەموو چین و توێژەکانی کۆمەڵگەی ئەمریکی لە فیلمەکانیدا نمایش کراوە. خودی فۆرد خۆی لە خێزانێکی ئاوارەی ئیرلەندی لە دایک دەبێت، باوک و دایکی لەبەر هەژاری و لەبەر داگیرکاری ئینگلیزەکان وڵاتی ئیرلەندا بەجێدەهێڵن و کۆچ دەکەن بۆ ئەمریکا. لە ناوەڕاستی سەدەی نۆزدەیەم بەهۆی جەنگی کاسۆلیک و پرۆتیستانتەکان و پشتگیری ئینگلزیەکان لە پڕۆتیستانەکان دایک و باوکی فۆرد ئاوارەی ئەمریکا دەبن. لە نێوان ساڵانی ١٨٤٥ بۆ ١٨٥١، تراجیدی گەورەی برسیەتی مەزن ڕوو ئەدات لە ئیرلەندا، تراجیدییەک کە زمانی گەیلیک ئاماژەی دەکرێت بۆ گۆرتا موۆر. لە ماوەی ئەم شەش ساڵەدا، زیاتر لە یەک ملیۆن نیو ئیرلەندی دەمرن بەهۆی برسیەتی یان بڵاوبوونەوەی پەتا و نەخۆشی. دوو ملیۆن ئیرلەندی تر وڵات بەجێدەهێڵن و زۆربەیان کۆچ دەکەن بۆ ئەمریکا. هۆکارێکی ئەزمەی برسیەتی مەزن دەگەڕێتەوە بۆ پەیڕەوکردنی سیاسەتێکی کۆلۆنیزم لە لایەن بەریتانیەکان بۆ مەبەستی ئابوری خۆیان. بە ڕادەیەک ڕێژەی زۆری ئیرلەندی کۆچ دەکەن بۆ ئەمریکا لە ماوەی ئەم شەش ساڵەدا، ڕێژەیان زۆرتر دەبێت لە گشت ئەو ئیرلەندیانەی لە دوو سەد و پەنجا ساڵی پێشتردا وڵاتەکەیان بەجێهێشتبوو. نەوەیەکی لاوی وەکوو دایک و باوکی فۆرد بە یەکجار ئیرلەندا بەجێدەهێڵن و ژیانێکی نوێ دروست دەکەن لە ئەمریکا و لەگەڵ ڕۆشتنی کاتدا و لە نەوەی دووەمدا لە کۆمەڵگەی ئەمریکیدا دەتوێنەوە، بە تایبەتی لە ناو شارە گەورەکانی ئەمریکادا، شارێکی وەکوو بۆستن، ڕێژەیەکی زۆری دانیشتوانی ڕەچەڵەکیان دەگەڕێننەوە بۆ ئیرلەندا.\nگەرچی فۆرد خۆشەویستی بۆ ئیرلەندا دەبێت، بەڵام هەمیشە ئەمریکا بە وڵاتی خۆی دەزانێت. لە ساڵانی جەنگی دووەمی جیهان خۆبەخشانە دەڕوات بۆ بەرەکانی جەنگ و بۆ چوار ساڵ لە بەرەکانی ئەوروپاوە بۆ زەریای هێمن دەجەنگێت. چی وا دەکات لە یەکەم نەوەی ئاوارەیەکی ئیرلەندی کە ئامادە بێت ژیانی خۆی ببەخشێت بۆ ئەمریکا؟ نەک تەنها فۆرد، چەندان لە گەورە دەرهێنەرانی تری هۆڵیوود بەشداری جەنگی دووەمی جیهان دەکەن و خۆبەخشانە لە سوپای ئەمریکادا خزمەت دەکەن. لە لوتەکەی بەناوبانگیدا دەبن، لە ژێر کۆنتراکتدا لەگەڵ گەورە ستۆدیۆکانی هۆڵیوود و موچەیان زۆر دەبێت، بۆ نموونە جۆن هیوستن و جۆرج ستیڤینس، بەڵام کۆتایی دەهێنن بەم کۆنتراکتانەیان و دەڕۆن بۆ بەرەکانی جەنگ، دواتر لە ساڵانی دوای جەنگی دووەمی جیهان کاتێکی دەوێت تاوەکوو دەگەڕێنەوە بۆ کارکردن. بەشێکی زۆر لەم دەرهێنەرانە تەنانەت لە ئەمریکا لە دایک نابن، بۆ نموونە فرانک کاپرا لە ئیتاڵیا لە دایک دەبێت، ویلیام وایلەر لە ئەڵمانیا، هتد، بەڵام هەر خۆبەخشانە دەڕۆن بۆ بەرەکانی جەنگ. بۆچی ئەمە دەکەن بۆ وڵاتێک کە وەکوو ئاوارەیەک بۆی دێن؟\nوەڵامی ئەم پرسیارە سادەیە، ئەم کەسانە خۆیان یان باوک و باپیرانیان لە وڵاتە ڕەسەنەکەیان هەڵدێن لەبەر چەوساندنەوە، لە ئەمریکا ماڵێکی نوێ ئەدۆزنەوە و بە جۆرێک بە خەونەکانیان دەگەن، بە شتێک کە پێی دەوترێت خەونی ئەمریکی. خەونێک کە گوایە هەموو مرۆڤێک لە ئەمریکا دەتوانێت بە هەوڵ و کۆشش و بڕوای هەموو شتێک بەدەست بهێنێت، تەنانەت بگاتە گرنگترین پێگەی دەسەڵات، ببێت بە سەرۆکی ئەمریکا. ئەیبرەهام لینکن لە خێزانێکی هەژاری جوتیار لە دایک دەبێت، لەبەر هەژاری ناتوانێت بڕوات بۆ قوتابخانە، خۆی پەروەردە دەکات و دواتر دەبێت بە سەرۆکی ئەمریکا. باراک ئۆباما کوڕی ئاوەرەیەکی ئەفریقی دەبێت، ڕەشپێستێک کە دەبێت بە سەرۆکی ئەمریکا. مێژووی ئەمریکا پڕیەتی لەم جۆرە چیرۆکانەی کەسانێک کە لە هیچەوە دەستیان پێ کردووە و گەیشتوون بە پێگەی گرنگ. فۆرد و کاپرا و وایلەر بڕوایان بەم خەونە ئەمریکیە دەبێت و لە زۆر فیلمە سەرەتایەکانیاندا وەکوو ستایشێک ئاماژەی بۆ دەکەن، بەڵام لە فیلمەکانی کۆتایاندا، بە تایبەتی فیلمەکانی ساڵانی دوای جەنگی دووەمی جیهان، ئەم خەونە دەخرێتە ژێر پرسیار، یاخود ڕابردووی تراجیدی ئەم خەونە خراوەتە ژێر پرسیار کە دیوێکی تری تاریکی هەیە.\nئەمریکا هەمیشە لە جەنگ و ئاڵۆزیدا بووە، جەنگ لە دەرەوە و ئاڵۆزی لە ناوخۆ، مەبەست لە ئاڵۆزی ناوخۆ، گۆڕانکارییە، چونکە ئەمریکا بە جۆرێک هەمیشە لە گۆڕانکاریدا بووە. گەرچی لە ساڵی ١٧٧٦ تاوەکوو ئەمڕۆ ئەمریکا هەر هەمان دەستوری هەیە و تەنها وڵاتێکە لە جیهاندا کە بۆ ئەم ماوە زۆرە هەمان دەستور و سیستەمی دەسەڵاتداری کۆماری هەیە، دەستورێک کە تیایدا نوسراوە هەموو مرۆڤەکان بە یەکسانی دروستکراون. بەڵام ئەم دەستورە ساڵانێکی ویستووە تاوەکوو هەموو بڕگەکانی وەکوو خۆی جێبەجێ کراون، جۆرێک نوێگەری تێدا کراوە و بڕگەی نوێی بۆ زیادکراوە، لە ئازادکردنی کۆیلە ڕەشپێشتەکان لە لایەن لینکن، بۆ پێدانی مافی دەنگدان بە ئافرەتان، هتد. وەکوو هەموو وڵاتێک، ئەم گۆڕانکاریانە بە کۆشش و هەوڵدان کراوە و کاتێکی زۆری پێچووە ڕوودانی و هەموو ئەمریکیەکان هاوڕا نەبوون کە ڕوو بدەن. زیاتر لە نیو ملیۆن ئەمریکی لە جەنگی ناوخۆ کوژران تاوەکوو لینکن توانیتی کۆتایی بهێنێت بە کۆیلایەتی. ئەم گۆڕانکاریانە هێزێکی ئەمریکیایە و هۆکارێکە کە کەسانێکی وەکوو فۆرد و کاپرا و وایلەر، نەوەیەکی ئاوارە سەیری ئەمریکا دەکەن وکوو وڵاتی خۆیان و ئامادەن ژیانیان ببخەشن بۆی.\nبە گشتی، دووەمی نەوەی خێزانێکی ئاوارە لە کۆمەڵگەی ئەمریکادا دەتوێتەوە، گەر نەوەی دووەمیش نەبێت، لە نەوەی سێیەمدا توانەوە ڕوو ئەدات. ئەمە لە کەم وڵاتانی تری جیهاندا دەبینرێت، بۆ نموونە لە وڵاتانی ئەوروپا چەندان نەوەی ئاوارە هەر هەست بە بوونیان دەکەن وەکوو ئاوارە و ناتوانن لە کۆمەڵگەی ئەوروپیدا بتوێنەوە.\nهۆکارێکی تر ئاوڕدانەوەیە لە تراجیدیەکانی ڕابردوو. لە ئەمڕۆدا لە قوتابخانەدا هەر لە تەمەنی منداڵیەوە هەموو منداڵێکی ئەمریکی فێری مێژوو دەکرێت، فێری کۆمەڵکووژی هندیەکان دەکرێن، کۆیلایەتی ڕەشپێستەکان، جەنگی ناوخۆ، هتد، ئەم تراجیدیانەی ڕابردوو فێری نەوەیەکی نوێ دەکرێت بۆ ئەوەی دووبارەی نەکەنەوە. ئەستەمە لە ئەمڕۆدا ئەمریکیەک بوونی هەبێت کە شانازی بکات بە کۆمەڵکووژی هندیەکان یان کۆیلایەتی ڕەشپێستەکان، مەگەر زۆر کەسێک ڕاستڕەو بێت. بە گشتی هەموو ئەمریکیەکان هاوڕان کە ئەمانە هەڵە بوون. ئەمەش لە کەم وڵاتانی تری جیهاندا دەبینرێت، ئایا تاوەکوو ئەمڕۆ لە باشوری کوردستان لە قوتابخانەدا منداڵان فێری جەنگی ناوخۆی ساڵانی نەوەدەکان کراون؟ یان لە وڵاتێکی وەکوو تورکیا، تاوەکوو ئەمڕۆش منداڵان فێر دەکرێن کە شانازی بکەن بە داگیرکاری عوسمانیەکان، کۆمەڵکووژی ئەرمەن و کوردەکان. تەنانەت لە وڵاتێکی وەکوو بەریتانیا، لە سیستەمی پەرەوەردە و خوێندندا هەوڵی شاردنەوەی ڕاستی ڕابردووی ئیمپریالیزمی بەریتانیا ئەدرێت.\nبەڵام لە هەمان کاتدا ئەم ئەمریکیانە چەندە فێری تراجیدی ڕابردوو دەکرێن، ئەوەندەش لە تەمەنێکی منداڵیەوە فێر دەکرێن کە شانازی بکەن بە وڵاتەکەیان، کە چۆن هەمووان یەکسانن لە بەردەم یاسا، مافی دەنگدانیان هەیە، هەموو دینێک ئازادە، وڵاتێک کە ماڵی ئازادەکان و نەبەردەکانە. ئەمە پێکدادانێک دروست دەکات، چۆن شانازی دەکەیت بە وڵاتێک کە تیایدا ملیۆنان هندی سوری تێدا کۆمەڵکووژ کراوە و ملیۆنان ڕەشپێست تیایدا کراوە بە کۆیلە؟\nلە ئێستادا زیاتر لە ڕابردوو ئەم پێکدادانە دەبینرێت لە سایکی ئەمریکیەکان و لێدوانێکی زۆر هەیە کە چۆن چارەسەر بکرێت؟ هەندێک هەست دەکەن کە لە کۆمەڵگەی ئەمریکادا هەر چەوساندنەوە بوونی هەیە، بە تایبەتی ڕەشپێستەکان کە هەست دەکەن بە تەواوەتی یەکسانیان بە دەست نەهێناوە و هەر ڕەگەزپەرستی بەرامبەریان دەکرێت، ڕەگەزپەرستییەک کە پاشماوەی سەدان ساڵی کۆیلایەتیە. بەڵام چەندە ڕەشپێستێک یان ئەمریکیەکی تر ناڕازی بێت، هەر ئەمریکا بە وڵاتی خۆی دەزانێت. ئەگەر لە ڕەشپێستێک بپریست کە لە خۆپیشانداندا ئاڵای ئەمریکا دەسوتێنێت، دەتەوێت بڕۆیت لە ئەفریقا بژیت؟، گاڵتەت پێ دەکات، چونکە هیچ کاتێک بیری لەم جۆرە پرسیارە نەکردۆتەوە. هەوڵدانی ئەو بۆ چاکترکردنی ئەمریکایە، نەک هەڵهاتن و ڕاکردن لێی بۆ وڵاتێکی تر. \nئاسان نیە کە مێژووی تراجیدی ئەمریکا لەبیر بکرێت، نە زاڵبوون بەسەر ئەو گرفتانەی کە بوون بە هۆکاری ئەم تراجیدیانە، نە بە یەکجاری چارەسەرکردنی ئەم گرفتانە و کۆتایپێهێنانی هەمیشەییان بکرێت وڵاتێکدا کە لە هەموو جۆرە ڕەگەز و دین و نەتەوە پێکهاتووە، بەڵام هەنگاوی چاک نراوە و لە داهاتوودا هەنگاوی چاکتر دەنرێن.\nشاکارترین فیلمەکانی فۆرد لە بارەی ئەم سایکییەی ئەمریکیەکانە، زۆر کات دوو هێز لە پێکدادانن، لە خودی ناخی تاکێکدا بێت یان دوو هێزی کۆمەڵگەیی و سیاسی و کلتوری بێت. ئەم هێزانە لە چوارچێوەی ساتێکی مێژووی گرنگی ئەمریکادا نیشان دراون،  لە جەنگی سەربەخۆی ئەمریکیەکان و ئازادبوونیان لە ژێر دەستی بەریتانیەکان و دروستبوونی ویلایەتە یەکگرتووەکانی ئەمریکا و نوسینی دەستور، بۆ جەنگی ڤێتنام لە دەیەی حەفتاکانی سەدەی بیستەم. لەم نێوانەدا، لە کۆی فیلمەکانیدا فۆرد زیاتر لە سێ سەد ساڵ مێژووی ئەمریکا نیشان ئەدات: لە ساتەکانی کۆچکردنی ئەوروپیەکانە بۆ دۆزینەوەی ئەمریکا، بۆ جەنگی سەربەخۆیی دژی بەریتانیا، ساڵانی جەنگی ناوخۆی ئەمریکا لە نێوان ویلایەتەکانی باکور و باشور، کۆچکردن بەرەو ڕۆژئاوا و دۆزینەوەی ئاڵتوون، ساڵانی دوای جەنگی ناوخۆ و بوژانەوەی ویلایەتەکانی باشور، دروستکردنی هێڵی شەمەندەفەر و بەستنەوەی ڕۆژهەڵات بۆ ڕۆژئاوا لە زەریای ئەتلانیک بۆ زەریای هێمن، جەنگ لەگەڵ هندیەکان و کۆچکردنی بە لێشاوی دووەم، شکستی هندیەکان و ناچارکردنیان بۆ ژیان لە کامپی تایبەتی، هاتنی چەرخی پیشەزانی، ژیان لە ساڵانی سەرەتای سەدەی بیستەم، جەنگی جیهانی یەکەم، ژیانی سەرکێشی لە چەرخی جاز لە دەیەی بیستەکان، ساڵانی ئەزمەی گەورەی سیستی ئابوری لە سیەکان، جەنگی دووەمی جیهان، ساڵانی دوای جەنگ، دەیەی پەنجاکان و جەنگی سارد بەرامبەر بە یەکیەتی سۆڤیەت، بەشداریکردنی ئەمریکا لە جەنگی کۆریا، گۆڕانکاری لە دەیەی شەستەکان و پێداچوونەوە بۆ مێژوو و گەشەکردنێکی جوڵەی دژە کۆمەڵگە، مافی ڕەشپێستەکان، ئافرەتان و کەمایەتیەکانی تر، بۆ جەنگی ئەمریکا لە ڤێتنام."
  },
  {
    "id": 3,
    "p": 3,
    "idPoster": "https://lh3.googleusercontent.com/fOGZC2nDURmaCQrYWRroIakIg0nCwnrOfH4T9MdFkGc003otZynHWzPRzODOoAKoZYD3B_lvLuLh3xkUl3Gba_7CDJ73Dfjo8w1t0A9uzfyXX9SYXUFvR1d0enWVCa9KGH0XLQaDeg=w2400",
    "memberNameEnglish": "karzan-kardozi",
    "typeFilm": "film",
    "title": "Dersu Uzala 1975",
    "photo": "Dersu uzala.jpg",
    "writingN": "کارزان کاردۆزی",
    "nameF": "دێرسو ئوزالا ١٩٧٥",
    "description": "باسێک لە فیلمی دێرسو ئوزالای کۆرساوا\nفیلمی دیرسو ئوزالا یەکەم کاری ئاکیرا کورۆساوا دەبێت لە دەرەوەی ژاپۆن. لە ڕێژەیەکی زۆری فیلمەکانی پێشتریدا کورۆساوا ئاماژەی کردبوو بۆ گرفتەکانی جەنگ و توندوتیژی، گەندەڵی لە دەسەڵات و سیستەمی ئابوری، نایەکسانی چینایەتی، گرفتی بونگەرایی، هتد. چەند گرفتێکی کۆمەڵگەی یابانی کە وەکوو گرفتی گەردوونیانە نیشان درابوون کە دەبنە هۆکاری نەهامەتی بۆ مرۆڤەکان. بەڵام ڕووداوەکانی فیلمی دیرسو ئوزالا دوور لە شارە گەورەکان و کۆمەڵگە ڕوو ئەدات، هەر بۆیە گرنگی دراوە بە نمایشکردنی ژینگە و سروشت، بە زیمێکی ژینگەپارێزی، کە بە نەمانی پەیوەندی مرۆڤ و ژینگە، کۆمەڵگەیەک دروست دەبێت کە تیایدا بایەخ نادرێت بە سادەترین هەستە سروشتیەکانی مرۆڤ، بۆ نموونە ساتێکی گرنگیدان بە خۆرهەڵاتن و خۆرئاوابوون. پێشتر لە چەندان فیلمیدا کورۆساوا ئاماژەی کردبوو بۆ ئەم پچڕانەی پەیوەندی مرۆڤ لەگەڵ ژینگە. بۆ نموونە لە فیلمی ئکیرو، لە ساتێکدا کارەکتەری واتابانی سەیری خۆرئاوابوون دەکات و بۆی دەردەکەوێت کە بۆ زیاتر لە ٢٥ ساڵ دەبێت خۆرئاوابوونی نەدیووە، کە دووربووە لە ژینگە و سروشت، خۆی کردووە بە زیندانیەکی شار و پیشەکەی وەکوو فەرمانبەرێک\nبە پێچەوانەی واتانابی کە بۆ ٢٥ ساڵ لە دەزگایەکی دەوڵەت کاری کردووە و لە شارێکی گەورەدا ژیاوە، کارەکتەری پاڵەوانی فیلمی دیرسو ئوزالا، دیرسو، هەموو ژیانی بەسەر بردووە لە ژینگەدا، دوور لە شارەکان و شارستانیەت و مۆدێرنەتی، هەر بۆیە دیرسو وەکوو ڕەمزێک نیشان دراوە، وەکوو ڕەمزێکی دواهەمین ئەو مرۆڤانەی کە پەیوەندییەکی ئاشتەوانی و هارمۆنیانەیان هەیە لەگەڵ ژینگەدا. لەگەڵ نەمان و مردنی دیرسو، ئەم پەیوەندیە کۆتایی دێت، پەیوەندیەک کە بۆ هەزاران ساڵ مرۆڤەکان لەگەڵ ژینگەدا هەیان بووە. کە ئەو دەمرێت، دارستانەکان دەبڕدرێنەوە و لە جێگەی شار دروست دەکرێت، ئەمە ڕەمزیانە نیشان دراوە لە کۆتایی فیلمەکەدا، شوێنی گۆڕەکەی کە کە دارستانێکدایە دەکرێت بە شوێنی نیشەجێبوون، دارەکان دەبڕدرێنەوە و خانوو دروست دەکرێت\nبە بڕوای کورۆساوا، بە جیابوونەوە و پچڕانی پەیوەندی لەگەڵ ژینگە، کەسایەتی و ڕێگەی ژیان و هەڵس و کەوت و بڕواکانی مرۆڤەکان دەگۆڕێن، زیاتر بەرەو ئاراستەیەکی خراپتر و ماتریالیزمدا دەڕۆن. مرۆڤەکان زیاتر ئیگۆیست دەبن، زیاتر گرنگی بە بازنەی خۆیان ئەدەن کاتێک کە شارستانی دروست دەکەن و لە ژینگە جیا دەبنەوە. بەڵام کاتێک کە مرۆڤ لە ژینگەدا دەژی و سەیری خۆی دەکات تەنها وەکوو بونێکی تری ژینگە، نە گەورەتر و نە مەزنتر لە ژینگە، کە ڕێزی مەزنی ژینگە دەگرێت و بە بچکۆلەی خۆی دەزانێت، ئەو کاتە مرۆڤ زیاتر بەخشندە دەبێت هەم بەرامبەر بە مرۆڤەکانی تر و هەم سروشت و ژینگە. بە بڕوای کورۆساوا، شارستانیەت مانای لە دەستدانی پەیوەندی سروشتی مرۆڤە لەگەڵ ژینگەدا، کە لە جیاتی بوونی پەیوەندیەکی ئارام و یەکسان، مرۆڤ خۆی بەهێزتر دەزانێت لە ژینگە و هەوڵی کۆنتڕۆڵکردنی ئەدات. هەر بۆیە لە جیهانێکی مۆدێرن، چیتر مرۆڤانێکی وەکوو دیرسو بوونیان نابێت. ئەمە هۆکارە کە فیلمی دیرسو ئوزالا یەکێکە نۆستالجیکترین و خەمگینترین فیلمەکانی کورۆساوا، لە بارەی جیهانێکە کە چیتر بوونی نیە، لەبارەی جۆرە مرۆڤانێکی وەکوو دیرسوە کە لەناوچوون، لە بارەی جۆرە ڕێگەیەکی ژیانە کە کورۆساوا خۆشەویستی بۆی هەیە، حەز دەکات بوونی هەبێت و تیایدا بژی، بەڵام دەزانێت کە لە خەون و هیوایەک زیاتر، ئەم جیهانە چیتر بوونی نیە. هەر بۆیە لە کۆتایدا دەبێت دیرسو بمرێت و ڕووداوەکان وەکوو فلاشباکێک نیشان دراون کە لە ڕابردوودا ڕوو ئەدەن\nبەڵام چەندە هەست دەکرێت بە زیمێکی تاریک و ڕەشبین، ئەوەندەش زیمی مرۆڤدۆستی و هیوادار بوونی هەیە لە فیلمەکەدا. بۆ نموونە زیمێکی گرنگی فیلمەکە لە بارەی پەیوەندی هاوڕێیەتی و وەفایی دیرسوە لەگەڵ ئارسینیێڤ، سەربازێکی سوپای ڕوسی کە هاتووە بۆ ناوچە سەختەکای سیبریا بۆ کێشانی نەخشە. لەم ڕووەوە دەتوانرێت فیلمی دیرسو ئوزالا بخرێتە ناو ژانرای هاوڕێیەتی، چونکە گرنگیەکی تایبەتی دراوە بە نمایشکردنی پەیوەندی هاوڕێیەتی دوو کەس، دابڕان و جیابوونەوەیان، ئاشنبوونیان بەیەکەوە، گەشت و سەرکێشیان، ڕزگارکردنی ژیانی یەکتر و بوونی وەفایی و خۆشەویستی لە نێوانیان. گەرچی فیلمەکە کۆتاییەکی تراجیدی هەیە، بەڵام لە هەمان کاتدا ڕێژەیەکی زۆری دیمەنی کۆمیدی بوونی هەیە و هەمان ڕەشبینی فیلمەکانی ساڵانی شەستەکانی کورۆساوای تێدا نابینرێت.  هەندێک لە کردارەکانی دیرسو و تێڕوانینی سادەیی بۆ ژیان دەبێتە هۆی پێکەنینی هەم سەربازەکان و هەم بینەر. تەنانەت هەندێک لە دیمەنە تراجیدیەکانیش کۆمیدین و دەبنە سەرچاوەی پێکەنین. بۆ نموونە لە ساتێکدا لە کاتی گەشتیان بە ڕوبارێکدا، دیرسو و سەربازەکان دەکەونە ناو ڕوبارێک، دیرسو گیر دەخوات و سەربازەکان دەیانەوێت دارێک ببڕنەوە بۆ ڕزگارکردنی. گەرچی دیرسو لەناوجەرگەی ڕوبارەکەدایە، بەڵام ئەو ڕێنماییان دەکات کە کام لە دارەکان ببڕنەوە و چۆن ڕزگاری بکەن. ئارسینیێڤ بە ڕاکردن لە دارێک بۆ دارێکی تر دەڕوات و ئاماژە دەکات کە کامیان ببڕنەوە، وەکوو دیمەنێکی سلاپتیکی کۆمیدی ساڵانی سینەمای بێدەنگ وێنەی ئەم دیمەنە گیراوە\nفیلمی دیرسو ئوزالا خاڵێکی گرنگی وەرچەرخانە لە سینەمای کورۆساوا، چونکە لە کارەکتەری دیرسو پاڵەوانێکی نوێ دەبینرێت لە سینەماکەی، کەسێک کە لە دەرەوەی کۆمەڵگە و شارستانیەت دەژی، گرنگی نادات بەو گرفتانەی کە پێشتر کارەکتەرەکانی کورۆساوا گرنگیان پێدابوو، گرفتی کۆمەڵگەیی و ئابوری و سیاسی، یان گرفتی پەیوەندی لەگەڵ مرۆڤەکانی تردا، چونکە ئەو بە تەنها دەژی، ماڵی ئەو لە شاخەکاندایە و هاوڕێکانی بوونەوەرانی دارستانەکانە، کەسێکە کە کەمترین پەیوەندی بە شارستانیەتەوە هەیە و کەمتری کاریگەری مۆدرێنەتی لەسەر دەبینرێت. کەسێکی تەنها کە بەختەوەری لە کرداری ڕۆژانەیدا ئەدۆزێتەوە، لە دۆزینەوەی شوێنکی حەسانەوەی، گەشتی بەناوچە دارستانیەکاندا و دۆزینەوەی بژێووی ژیانی ڕۆژانەی لە ڕێگەی ڕاوکردن یان کۆکردنەوەی بەروبوومی دارستانەکان. دین و خودای ئەو و گەورەترین کاریگەری لە سەر ژیانی، ژینگە و سروشتە، نەک مرۆڤەکانی تر و کۆمەڵگە. گرنگترین شت بۆ دیرسو، بونی خۆرە لە ئاسماندا، چونکە بە بڕوای دیرسو، بەبێ بوونی خۆر، هەموو شت لەناو دەچێت. گەردوون و ژینگە  و سروشت زیاتر گرنگە بۆ  دیرسو لە گرفتەکانی کۆمەڵگە و شارستانیەت و مرۆڤایەتی\nیەکەم جار کە دیرسو بە بینەر دەناسێنرێت، سەربازەکان پێدەکەن پێی، گاڵتەی پێ دەکەن و وەکوو کەسێکی نەخوێندەوار و نەزان سەیری دەکەن و بینەر لەگەڵ ئەواندا بەهەمان شێوە دەڕوانێتە دیرسو، چونکە کەسێکی زۆر جیاوازترە لە کارەکتەرەکانی تر. تەنها ئارسینیێڤ بە وردی سەیری دیرسو دەکات و چاودێری هەڵسوکەت و کردارەکانی دەکات، کەسێکی ژیر دەبینێت لە دیرسو نەک نەخوێندەوارێک. ئارسینیێڤ تێڕوانینێکی ژینگەدۆست و مرۆڤدۆستانەی هەیە، هەر بۆیە یەکسەر تێدەگات لە دیرسو و دەبێت بە هاوڕێیەکی. بە گشتی ئەو کاتانەی کە دیرسو نیشان دراوە، یان لەگەڵ ئارسینیێڤدایە، یان بە تەنها نیشان دراوە. هەمان شت ڕاستە بۆ ئارسینیێڤ، ئەویش یان لەگەڵ دیرسو نیشان دراوە، یان بە تەنها. چەند جارێک ئارسینیێڤ نیشان دراوە کە لە بەردەم ئاگرێکدا بە تەنها دانیشتووە، خەریکی نوسینەوەی بیرەوەریەکانیەتی، یان سەیری قەشەنگی و مەزنی ژینگەی دەوری دەکات. بە گشتی سەربازەکانی تر بە گروپ نیشان دراون، گرنگیەک نادەن بە ژینگەی دەوریان، تەنانەت ترس و سامیان هەیە لێی، هەر بۆیە نامۆن بە دیرسو و بەجیا نیشان دراون\nوەکوو زۆر لە پاڵەوانەکانی تری سینەمای کورۆساوا، زیمێکی گرنگی فیلمی دیرسو ئوزالا لە دەوری پەیوەندی مامۆستا  (سێنسێ) و قوتابی (ئیشی) دروستکراوە. دیرسو لە ساتێکدا دەبێت بە مامۆستایەک و ئارسینیێڤ وەکوو قوتابییەک وانەی گرنگی لێوە فێر دەبێت، بە تایبەتی وانەکانی ژینگەدۆستی و میهرەبانی. دیرسو کەسێکی بە مۆرال و چاکە، هەم لە ڕووی هزری و هەم جەستەیی بەهێزە، بە کۆدێکی تایبەتی مۆرالی دەژی و هیچ کاتێک لەم کۆدە لانادات. کەسێکی بەخشندەیە، گرنگی ئەدات بە پێداویستی کەسانێکی تر، تەنانەت بە کەسانێک کە نایاناسێت و هیچ کاتێک ڕەنگە نەیانبینێت. لە کوخێکدا خواردن و سەرچاوەی سوتەمەنی بە جێدەهێڵێت بۆ ئەوەی ئەگەر کەسێک پەنای برد بۆ ئەم شوێنە، ئەم کەسە بتوانێت ئاگرێک بکاتەوە و خواردنێکی هەبێت. دیرسو خزمەتی کەسانی تر دەکات پێش خزمەتکردنی خۆی. هەموو ئەو کارەکتەریستە چاک و مرۆڤدۆستانەی کە کورۆساوا لە فیلمەکانیدا پیشتر نمایشیكردبوون لە کارەکتەر پاڵەوانەکانیدا، کۆکراونەتەوە لە کارەکتەری دیرسو. بەڵام جیاوازی گەورە لەوەدایە، دیرسو کەسێکە کە لە دەرەوەی کۆمەڵگە دەژی، بە تەنها دەژی لە دارستان و شاخەکان، بەها و کۆدی تایبەت بە خۆی هەیە، نەک کۆمەڵگە ئەم بەها و داب و نەریتانەی بۆ دابین کردبێت. دیرسو زۆر گرنگی نادات بە داب و نەریت و بەهاکانی کۆمەڵگە و شارستانیەت، مرۆڤێکە کە سروشتیانە لە ناخەوە کەسێکی چاکە، نەک ئایدۆلۆجیەک یان بڕوایەکی  تایبەتی کۆمەڵگەی و کلتوری وای لێکردبێت. وەکوو سامۆرایەک بە دوای کۆدەکانی بوشیدۆ نەکەوتووە و کۆدی لەم جۆرە کەسایەتی و کردار و هەڵسوکەوتەکانی دیاری ناکەن. گەرچی تەنهایە و پێویستی بە کەسانی تر نیە، بەڵام خزمەتی مرۆڤەکانی تر دەکات. ئەو لە شاخ و دۆڵ و دارستانەکان دژی، کەسێکی کێویە، بە ناو دارستانەکاندا دێت و دەڕوات، بژێووی لە ژینگەدا دابین دەکات، نامۆیە بە بەهاکانی شارستانیەت، بە زانست و پێشکەوتنی تەکنەلۆجی، نامۆیە بە سیاسەت و دەزگاکانی دەوڵەت، نازانێت بخوێنێت و بنووسێت، ناسنامەیەکی نیە، پاسەپۆرتی نیە، بە خواستی خۆی دێت و دەڕوات. تەنها شتێک کە بەکاری دەهێنێت و ڕەمزێکی تەکنەلۆجی و پێشکەوتنە، چەکەکەیەتی کە سودی لێ دەبینێت بۆ ڕاوکردن. ئەم چەکەشی پێویستە لەبەر ئەوەی ترس و سامێکی هەیە لە ئاژەڵە کێویەکانی دارستانەکان، بە تایبەتی پڵنگ. ئەم چەکە تەنها ڕەمزی شارستانیە لە ژیانی دیرسو و لە کۆتایدا دەبێتە هۆی مردنی، کەسێک دەیکوژێت بۆ ئەوەی چەکەکەی لێ بدزێت\nپێشتر لە فیلمەکانی کورۆساوا کەسێکی وەکوو دیرسو کە بە بۆ خۆی دەژی دوور لە کۆمەڵگە و گرنگییەک نادات بە ئاڵۆزی و گرفتەکانی کۆمەڵگە و چالاکانە بەشداری ناکات لە هەوڵێکدا بۆ گۆڕانکاریەک لە کۆمەڵگەدا، لە کۆششكردنێکی بە کۆتایهێنان بە گەندەڵی یان خراپەیەک. بە گشتی ئەم جۆرە کارەکتەرانە نیشان درابوون وەکوو کەسانێک کە تەنها گرنگی بە خۆیان ئەدەن و ژیانیان و کردارەکانیان بە نەشیاو سەیر دەکرا، بەڵام ئەمجارە ستایشی دیرسو دەکرێت لەم ژیانە تەنهاییەکی لە ژینگەدا، تەنانەت وەکوو پیاوێکی پیرۆز، وەکوو ڕەبەنێک نیشاندراوە. ئەمە ڕەنگدانەوەی گۆڕانکارییەکی گەورەیە لە تێڕوانینی کورۆساوا لە فیلمەکانی ساڵانی حەفتاکان بە دواوە، بە ڕادەیەک کۆمەڵگە گەندەڵ بووە، چیتر تەنانەت هیوایەکی گۆڕانکاری بوونی نەماوە، هەر بۆیە دەبێت مرۆڤەکان هەڵبێن بۆ ژینگە، دوور لە کۆمەڵگە هەوڵ بدەن ئارامیەکی ڕوحی بدۆزنەوە. تێڕوانینێک کە ڕەنگدانەوەی ژیانی خۆیەتی لە دەیەی حەفتاکان دوای ئەوەی هەوڵی خۆکوشتن ئەدات، لە خۆبەدورگرتنی لە کۆمەڵگە، کورۆساوا دەڵێت\n؛لەم نموونەیەی دیرسو، لەم گۆشەگیربوون و گەڕانەوە بۆ ژینگە و تەنهایی، ڕوبەڕوبونەوە و بەرەنگاربوونەوەیەک بوونی هەیە لە نێوان جیهانی مرۆڤەکان و جیهانی ژینگە. تەنها بە هەڵهاتن بۆ ناو باوەشی ژینگە، کەسێک دەتوانێت خۆی ڕزگار بکات لە پیسبوون و لە ئازار و گرفتەکانی مرۆڤەکان؛\nلە فیلمی دیرسو ئوزالا و چەندان لە فیلمەکانی داهاتووی کورۆساوا، ئەم تێڕوانینە بە زەقی دەبینرێت لە ئاماژەکردن بۆ خودی کۆمەڵگە و شارستانیەت وەکوو سەرچاوەی ئازار و نەهامەتیەکان، کە گەیشن بە ژیری و بە ڕوناکبوونەوەیەک، بە ئارامیەکی ڕوحی تەنها ڕوو ئەدات بە پچڕاندنی پەیوەندی لەگەڵ کۆمەڵگە. بونی دیرسو بە مرۆڤێکی چاک، سادەی و پاکی ئەو، بەخشندەیی و ئارامی ڕوحی، نەبوونی خراپە لە ناخیدا دەگەڕێتەوە بۆ ئەوەی کە دوور لە کۆمەڵگە و مرۆڤەکانی تر ژیاوە و کەمترین پەیوەندی هەبوو لەگەڵیاندا. زۆر بەر خراپەی مرۆڤەکان نەکەوتووە، هەر بۆیە خراپ  و گەندەڵ نەبووە. بە تەماح نیە، پێویستی بە پارە نیە و ئەو کاتەشی کە پارەیەک پەیدا دەکات، لە لایەن بازرگانێک فریو ئەدرێت و هەموو پارەکەی لێ ئەدزرێت. خانوو و زەوی نیە چونکە هەموو شوێنێک بە خاکی خۆی دەزانێت، ماتریال و پێگە و نازناو و پارە و سەرمایە و پیشەی جێگیر، دین و نەتەوە و دەوڵەت و وڵات، ئەو شتانەی کە مرۆڤەکانی تر خۆیان پێبەستۆتەوە و بە گرنگی دەزانن، ئەم شتانە بۆ دیرسو گرنگ نین. تەنها بۆ ژینگەی دەوری نەبێت، خۆی نەبەستۆتەوە بە هیچ شتێکەوە، هەر بۆیە مرۆڤێکی ئازادە و کەمترین کاریگەری کلتوری و کۆمەڵگەیی لەسەرە. دیرسو سادەیانە دەژی وەکوو مرۆڤێکی سەرەتایی، تەنها گرنگی ئەدات بە مانەوەی لە ژیان و بوونی جەستەیی، خۆ پاراستن لە ئاژەڵانێکی توندوتیژی دارستانەکان یان کەشی سارد و زریان و باران، بوونی شوێنێک بۆ نوستن و پشوودانێک، بە تایبەتی دابینکردنی خواردنێکی ڕۆژانە. خواست و هێزی یەکەمی ئەو مانەیەوە لە ژیاندا و ئەم مانەوەیە و سەرچاوەی خواردن و بژێوی، ژینگەی دەوریەتی. هەر بۆیە بەبێ ئەم ژینگەیە دەمرێت، چونکە ناتوانێت وەکوو مرۆڤێکی ئاسایی لە شار، لە خانوودا بژی، پیشەیەکی هەبێت، پارە پەیدا بکات، کارێکی جێگیر بکات، بە دوای بەهای مرۆڤەکانی تر بکەوێت. ئەمە هۆکارێکە کە بە گشتی دیرسو نیشان دراوە لە ژینگەدا، لە ناو دارستان و شاخەکاندا، کاتێک کە جیادەبێتەوە لە ژینگە و دەڕوات بۆ ژیان لە شار لە ماڵی ئارسینیێڤ، دیرسو دەمرێت. لە کۆتایدا شارستانیەت دیرسو لە ناو دەبات نەک ژینگە و سروشت، مرۆڤ نەک ئاژەڵی دارستانەکان دیرسو دەکوژن، کەسانێک لە لێواری شارەکەدا دەیکوژن و هۆکاری کوشتنی دەگەڕێتەوە بۆ تەماح و ماتریال، بۆ دزینی چەکەکەی، کورۆساوا دەڵێت\n؛نەمدەتوانی نمایشی دیرسو بکەم بەبێ نیشاندانی ئەو ژینگەی کە تیایدا دەژی. چونکە بەبێ ژینگە، ئەو ناتوانێت بژی؛\nدیرسو کەسێکە کە خۆی داوەتە دەست چارەنووس و سروشت، هەرچیەکی بەسەردا دێت ڕازیی دەبێت پێی. دەزانێت کە ژینگە و سروشت لەو مەزنترن، هەر بۆیە نایەوێت دژی ژینگە و سروشت بجەنگێت، هەوڵ ئەدات خۆی لەگەڵدا بگونجێنێت. ژینگە سەرچاوەی بژێووی ئەوە، هەر بۆیە ڕێزی دەگرێت و نایەوێت لە ناوی بەرێت. ئەم کەسایەتی دیرسو و هەوڵدانی بۆ ژیانێکی ئارام لەگەڵ ژینگەدا نمایش کراوە لە یەکەم ساتی ناسناندنی بە بینەر. یەکەم شەو لە دوای ئاشنابوونی بە ئارسینیێڤ و سەربازەکان، دیرسو باسی ئاسکێک دەکات کە ئەو ڕۆژە هەوڵی داوە ڕاوی بکات، بەڵام فیشەکەکەی ئاسکەکەی نەپێکاوە. یەکێک لە سەربازەکان پێدەکەنێت و گاڵتە دەکات بە دیرسو و بە توانجەوە پرسیاری لێ دەکات کە ئەگەر ئەو ئەوەندە ڕاوکەرێکی مەزنە و بۆ ساڵانێک دەبێت لەم دارستانەدا ژیاوە و ڕاوی کردووە، بۆچی نەیتوانیوە ڕاوی ئاسکەکە بکات؟ کە ئەوان بە بوونیان وەکوو سەرباز مەشقی زۆریان کردووە و دەستیان ڕاستە و یەکسەر دەتوانن ئاسکەکان دەکوژن. دیرسو بە توڕەییەوە وەڵامی ئەداتەوە و ئەم لێدوان و کردارەی سەربازەکە بە شیاو نازانێت، پێی دەڵێت کە ئەگەر هەموو ئاژەڵەکان بکوژرێن و هەموویان بە فیشەک یەکسەر بپێکرێن، ئەو کاتە شتێک نابێت بۆ ڕاوکردن و خواردن، چونکە  ئاژەڵان لەناو دەچن، کە دەبێت شتێک هەبێت بە ناوی سنورداریەتی ئەم کرداری ڕاوکردنە. بۆ دیرسو، تەنانەت هەڵهاتنی ئاسکێک و نەتوانینی ڕاوکردنی، ئەمە کردارێکی سروشتیە، ئەمە بەشێکە لە یەکسانی پاراستنی ژینگە، مانایەکی خۆی هەیە و دەبێت ڕێزی بگیرێت. کە ئەم یاسایەکە سروشت دیاری کردووە. لە داهاتوودا ڕەنگە ئاسکەکە ببێت بە خواردنی ڕۆژێکی تری ئەوان، کەسانێکی تر یان ئاژەڵانێک کە زیاتر پێویستیان بەم ئاسکە هەیە\nلە دیمەنێکی دواتردا، دیرسو خواردنی برنج و خوێ و شقارتە بەجێ دەهێڵێت لە کوخێكدا لەناو جەرگەی دارستانەکەدا، هەروەها کوخەکە چاک دەکات، دار و تەختەی نوێی دەخاتە سەر بۆ ئەوەی باران نەچێتە ناوی. ئەمە دەکات نەک لەبەر ئەوەی بۆ جارێکی تر دەگەڕێتەوە بۆ ئەم کوخە و لەبەر ئامانجێکی تایبەتی بە خۆی، بەڵکوو ئەمە دەکات لەبەر ئەوەی مرۆڤێکی میهرەبان و بەخشندەیە، بۆ کەسانێکی تر ئەم کردارە دەکات. دەزانێت ڕۆژێک دێت کەسێک بەم دارستانەدا تێپەڕ دەبێت و لەم کوخەدا پشوو ئەدات و پێویستی بە خواردن و ئاگرێکە. دیرسو هەم گرنگی ئەدات بە پاراستنی یەکسانی هێزەکانی ژینگە، هەم گرنگی ئەدات بە مرۆڤەکانی تر، بە پێداویستیەکانی داهاتوو. بەڵام سەربازەکان تەنها گرنگی ئەدەن بە خۆیان و پێداویستیەکانی ئێستایان. بە بڕوای سەربازەکان، دەبێت ئاسکەکە ئێستا بکوژرێت و بخورێت. دوای ئەوەی لە کوخەکە پشوو ئەدەن و نانەکەیان دەخۆن، چیتر پێوستیان بەم کوخە نابێت، بەجێی دەهڵێن و بێباکن لەوەی کە ڕەنگە کەسانێکی تر لە داهاتوودا بچنە ناو کوخەکە، چونکە ئەم سەربازانە تەنها گرنگی بە خۆیان ئەدەن. گاڵتەیان لێ دێت کاتێک دیرسو جیاواز لەوان بیر دەکاتەوە و خەریکی چاکردنی کوخەکەیە. لە کاتێکدا ئەوخەریکی چاکردنی کوخەکەیە و بە بەردەوامی لە جوڵەدایە، گش و گیا و دار کۆدەکاتەوە بۆ چاکردنی، سەربازەکانی تر خەریکی گاڵتە و گەپن، یان وەستاون و هیچ شتێک ناکەن. بۆ چەند خولەکێک بە درێژی و بەبێ بڕین کورۆساوا وێنەی ئەم دیمەنە دەگرێت بۆ ڕاکێشانی سەرنجی بینەر بۆ ئەم کردارانەی دیرسو. ئەم کردارە زیاتر خۆشەویستی بینەر و بە تایبەتی خۆشەویستی و ڕێزی ئارسینیێڤ بۆ دیرسو ڕادەکێشێت. دوای ئەم کردارە ئارسینیێڤ بۆ یەکەم جار ستایشی دیرسو دەکات\n؛ناخم پڕبوو لە ڕێزگرتن بۆی، ژیرییەکی مەزنی هەبوو، ژیرییەک کە بە دەستی هێنابوو لە ساڵانێکی زۆر ژیانی لە دارستانەکە. هەروەها ڕوحێکی قەشەنگی هەبوو، پێداویستیەکانی کەسانێکی دابین دەکرد کە نەیدەناسین و ڕەنگە هیچ کاتێک نەیانبینێت؛\nبۆ سەربازەکان کە لە شاردا گەورەبوون لە ژێر بەهای کۆمەڵگەیەکی مۆدێرن، ژینگە بۆ ئەوان نامۆیە و گرنگیەکی ئەوتۆی نیە، یان گرنگی ئەوەیە کە دەبێت کۆنتڕۆڵی ژینگە بکرێت و بۆ سودی خۆیان بەکاری بهێنن. هاتوون نەخشە بکێشن و ئەمە بەشێکە لە پیشەکەیان، ئەم نەخشەیە لە داهاتوودا شارستانی و مرۆڤەکانی تر دەهێنێت بۆ شاخ و دارستانەکان و ئەگەرێکی زۆر هەیە ژینگەی ناوچەکە لەناو بەرن، هەر بۆیە بێباکن لە ژینگەی ناوچەکە یان ئەو کەسانەی کە تیایدا دەژین. بەڵام دیرسو لەم ژینگە و سروشتەدا گەورە بووە، لە ناو دارستانەکان و شاخەکاندا دەژی، ئەمە سەرچاوەی ژیانی ئەو و کەسانێکی ترە، هەر بۆیە گرنگی ئەدات بە پاراستنی دارستان و شاخەکان. بۆ دیرسو، کرداری ئەم سەربازانە، خودی پێشکەوتنی تەکنەلۆجی و شارستانی کە تیایدا تەنها بیر لە ئێستا دەکرێتەوە، بیر دەکرێتەوە لە کۆنتڕۆڵکردنی ژینگە و سروشتی بۆ سودی مرۆڤەکان و بۆ پڕکردنەوەی پێداویستی ئێستایان بەبێ بیرکردنەوە لە داهاتوویەکی دوور کە ڕەنگە کردارەکانیان ببێتە هۆی لە ناوبردنی سروشت و ژینگە، بۆ نموونە بە ڕاوکردنی زۆری ئاسکەکان، ڕەنگە چیتر ئاسک نەمێنێت. بە بڕوای دیرسو، ئەمە بیرکردنەوەیەکی زۆر هەڵە و نادروست و گەمژانەیە، هەر بۆیە لە سەربازەکە توڕە دەبێت کاتێک گاڵتەی پێ دەکات کە نەیتوانیووە ئاسکەکە بکوژێت. جیهانی دیرسو لە ناو ژینگەدایە، جیهانێکە کە چوارە وەرزە دووبارە دەبێتەوە، هەمیشەییە و ئازادە لە کاریگەری مرۆڤەکان و خواست و تەماحەکانیان. ج���هانێکە کە زۆر لە مرۆڤ بەهێزترە، هەر بۆیە دەبێت ڕێزی بگیرێت. سەربازەکان لەمە تێناگەن، تەنها ئارسینیێڤ تێدەگات، هەر بۆیە یەکسەر دەبێت بە هاوڕێی دیرسو و ستایشی دەکات کە  ئەو مرۆڤێکی چاک و بەخشندەیە. بە کردارەکانی  دیرسو پێناکەنێت و گاڵتەی پێ ناکات، دەزانێت کە دیرسو لەبەر میهرەبانی ئەم کردارانە دەکات، کە ئەو گرنگی ئەدات و خەمی هەیە بۆ کەسانێک کە نایانناسێت و نامۆن پێیان، خواردنیان بۆ بەجێدەهێڵێت لە کوخێکدا بەبێ ئەوەی داوای پاداشتێک بکات یان ئەم کردارەی سودێکی بۆ خۆی هەبێت\nکورۆساوا کاری دەرهێنانی فیلمی دیرسو ئوزالا دەکات چەند ساڵێک لە دوای هەوڵدانی خۆکوشتنی. بۆ زیاتر لە سێ ساڵ خۆی گۆشەگیر دەکات، لەم ماوەیەدا پەیوەندی نابێت بە جیهانی دەرەوە و کەسانێکی تر، هیچ فیلمیک دروست ناکات و ژیانێکی نیمچە سۆفیگەرانە دەژی. کارەکتەری دیرسو بەهەمان شێوە کەسێکە کە بە تەنها دەژی لە دارستانەکان، تەنها ئەو کاتانەی کە پەیوەندی لەگەڵ مرۆڤەکانی تردا هەیە ئەو کاتانەیە کە یارمەتی ئارسینیێڤ و سەربازەکان ئەدات لە گەڕانیاندا بۆ کێشانی نەخشەی ناوچەکە، تەنها بۆ ئەم کاتانە نەبێت، هەست دەکرێت کە دیرسو پەیوەندی نیە بە مرۆڤەکانی ترەوە. بەڵام لەگەڵ ئەمەشدا، کاتێک دیرسو جیادەبێتەوە و ماڵئاوایی دەکات لە ئارسینیێڤ، یان دواتر کە یەکتری دەبیننەوە لە دووەم گەشتی ئارسینیێڤ بۆ ناوچەکە، زۆر هاوسۆزیانە و نۆستالجیانە ئەم دیمەنانە وێنەیان گیراوە لە لایەن کورۆساوا. کە لە یەکتری جیا دەبنەوە، خەمگینیانە هەر یەکێکیان بە ئاراستەیەکی جیاوازی هێڵێکی شەمەندەفەردا دەڕۆن، دیرسو بۆ دارستانەکان و ئارسینیێڤ بۆ شارستانیەت، بانگی ناوی یەکتری دەکەن و ناوەکانیان دەنگ ئەداتەوە لە چۆڵایی دەشتەکان. دواتر لە ساڵی ١٩٠٧، دوای پێنج ساڵ دابڕان لە یەکتری، وەکوو وابێت هەستێکی شەشەم و ناسروشتیانەیان هەبێت، تەنانەت پێش ئەوەی یەکتری ببینن، هەست بە نزیکبوونەوە و بوونی یەکتر دەکەن، لە خۆشیدا ڕا دەکەن بە دارستانەکاندا، باوەش دەکەن بە یەکتریدا و وەکوو منداڵ بە دەنگی بەرز پێدەکەنن.  بەڵام ئەم بەختەوەریە زۆر ناخایەنێت، چونکە دەردەکەوێت کە دیرسو چۆتە تەمەنەوە، چاوەکانی لاواز بوون و چیتر ڕاوی پێ ناکرێت، ترس و سامی هەیە کە چیتر ناتوانێت لە ژینگەدا بژی و خواستێکی لا دروست دەبێت بۆ ژیان لەگەڵ مرۆڤەکانی تردا، تەنانەت بۆ کەسێکی وەکوو دیرسو  کە بۆ ساڵانێک دەبێت لە دارستانەکاندا ژیاوە، ئەویش هەست بە تەنهایی دەکات و پێویستی بە مرۆڤەکانی ترە\nدیرسو پێشبینی مردنی خۆی دەکات کاتێک پڵنگێک دەبینێت کە چەند جارێکی لێی نزیک دەبێتەوە و بە بڕوای ئەو ئەم پڵنگە تارمایی خودایەکە و هاتووە ڕوحی بەرێت. لاوازبوونی چاوەکانی دیرسو مانای ئەوەیە کە چیتر ناتوانێت ڕاو بکات و بەبێ ڕاوکردن، خواردنێکی نابێت و دەمرێت، هەر بۆیە ناچار دەبێت بڕوات بۆ شار و لە ماڵی ئارسینیێڤ بژی. بەڵام ئەوەی لە کۆتایدا دیرسو دەکوژێت کزی چاوەکانی نابێت، پڵنگەکە یان ئاژەڵانی تری دارستانەکە نیە، بەڵکوو ژیانی دەبێت لە شار. لە ماوەی مانەوەی لە شاردا و لە خانووەکەی ئارسینیێڤ، ڕوحی لاواز دەبێت و چیتر خواستێکی نامێنێت بۆ ژیان. نامۆیە بە یاسا و ڕێساکانی شار، بە ڕێگەی ژیانی مۆدێرن، بە سنوردارکردنی ڕوحی کێویبوونی. تێناگات و نازانێت چۆن کەسانێک دەتوانن تەنها لە سندوقێک - ماڵێک دا بژین و خۆیان زیندانی خانووەکانیان کردووە و دیواریان لە دەوری خۆیان دروستکردووە؟ تەنها شتێک کە بیری دیرسو دەخاتەوە لە ژیانی لە ژینگەدا، ئاگری ناو ئاگردانەی خانووەکەیە، هەر بۆیە بە درێژایی ڕۆژ دادەنیشت و دەڕوانێتە ئاگرەکە. ئەم هەستکردنە بە تەنهایی و نامۆبوون بە ژیان لە شارێکی گەورەدا و خۆ زیندانیکردن لە خانووەیەکدا ڕەنگدانەوەیەکی چەند ساڵی ژیانی کورۆساوایە لە ماڵەوە لە دوای هەوڵی خۆکوشتنی. ئەویش وەکوو دیرسو هەمان هەستی تەنها و نامۆبوونی دەبێت، چونکە پێشتر بە ئەستەم کورۆساوا بۆ ئەم ماوە زۆرە لە ماڵەوە دەمێنێتەوە و لە ژوورەکاندا خۆی زیندانی دەکات. لە تەمەنی منداڵی و هەرزەکاریدا زۆربەی کاتەکان یان لە قوتابخانە دەبێت یان لە دەرەوە، لە تەمەنی لاویەتی بە دواوەی زۆربەی کاتەکان خەریکی کارکردن دەبێت، یەکەم جار وەکوو یاریدەدەری دەرهێنەر و دواتر وەکوو دەرهێنەرێک. هەر چۆن دیرسو هەست بە دابڕانێک دەکات لە ژینگە و سروشتی خۆی، بەهەمان شێوە لە ساڵانی حەفتەکاندا کورۆساوا هەمان هەستی دابڕانی دەبێت\nلە چەندان ڕووەوە پەیوەندیەک بوونی هەیە لە نێوان کارەکتەری دیرسو و کورۆساوا. بۆ نموونە، کاتێک کورۆساوا کاری وێنەگرتنی فیلمی دیرسو ئوزالا دەکات لە ساڵی ١٩٧٣، ئەویش هەست بە پیربوون دەکات، چاوەکانی بەرەو لاوازبوون دەڕۆن، چاویکلەیەکی گەورەی زەڕبین لە چاو دەکات و ترسێکی دەبێت لە کوێربوون. بۆ کەسێکی وەکوو کورۆساوا کە پیشەی دەرهێنانی فیلم دەبێت و بە وێنە ئەدوێت، لە دەستدانی چاوەکانی مانای لە داستانی پیشەکەی دەبێت بەهەمان شێوەش دیرسو کە بە لاوازبوونی چاوەکانی چیتر ناتوانێت ڕاو بکات و خواردنی ڕۆژانەی دابین بکات و ناچار دەبێت خۆی خانەنشین بکات. ڕووداوەکانی فیلمەکە لە ساڵی ١٩١٠دا دەست پێ دەکەن و کۆتاییان دێت، هەمان ساڵی لە دایکبوونی کورۆساوا. گومانێکی تێدا نیە کە لە کارەکتەری دیرسودا کورۆساوا نمایشی ڕوحێک دەکات کە لە هەندێک ڕوووە نزیکە لە خۆی، یاخود زیاتر ڕاستە گەر بوترێت نمایشی ڕوحی کەسێک دەکات کە کورۆساوا خواستیەتی ڕوحی خۆی بوایە، کەسێکی مەزن و ڕێگەیەکی ژیان کە خواستی دەبێت کەسایەتی و ڕێگەی ژیانی ئەو بوایە. کەسێکی ژیر کە بە ڕوناکبوونەوەیەک گەیشتووە و ژیانێکی سادەی هەڵبژاردووە لە ژینگە و سروشتدا و خۆی بە دوور گرتووە لە گرفتەکانی کۆمەڵگە\nکارەکتەرانیکی وەکوو دیرسو لە چەندان فیلمی تر کورۆساوادا دەبینرێن، بە گشتی کەسانێکن کە چونەتە تەمەنەوە و پیرن، وەکوو ڕەمزێکی ژیری نیشان دراون و لە ڕێگەیانەوە کورۆساوا نمایشی چەند بەها و تێڕوانینێک دەکات کە بڕوایی پێیان دەبێت. پازدە ساڵێک دواتر کارەکتەرێک بەهەمان شێوەی دیرسو دووبارە دەبێتەوە لە کۆتایی فیلمی خەونەکان، پیاوێکی بە تەمەن کە دوور لە تەکنەلۆجی و پێشکەوتنی شارستانی، لە گوندێکدا ئارامیانە لەگەڵ ژینگەدا دەژی و بەختەوەرە. هەم ئەم پیاوە بە تەمەنە و هەم دیرسو لە هەندێک ڕووەوە وەکوو کارەکتەرانێکی نیمچە ئەفسانەی و ناسروشتی نیشان دراون، جۆرە کەسانێک کە چیتر بوونیان نیە لە جیهاندا. لە فیلمی خەونەکان، زیاتر کارەکتەری پیاوە بەتەمەنەکە وەکوو خەونێک نیشان دراوە، ئەو گوندەی کە تیایدا دەژی دروستکراوێکی نیمچە خەونی و ئەفسانەیە. هەمان شت ڕاستە لە هەندێک ڕووەوە بۆ کارەکتەری دیرسو، لە پڕێکدا لە دارستانەکەدا دەردەکەوێت و دواتر دیارنامێنێت، زۆر کەم ئاماژە کراوە بۆ ڕابردووی، نازانرێت لە کوێ دەژی، ئایا خانووی خۆی هەیە یان لە ناو دارستانەکەدا دەژی؟ چی دەکات ئەو کاتانەی کە بە تەنهایە و لەگەڵ ئارسینیێڤ و سەربازەکاندا نیە؟ چۆن بەم تەمەنە پیریەوە ئەم هەموو وزەیەی هەیە؟ دوای ئەوەی ماڵی ئارسینیێڤ بەجێدەهێڵێت، بۆ کوێ دەچێت و چۆن دەکوژرێت؟ شارەزاییەکی ناسروشتیانەی هەیە لە پێشبینیکردنی کەش و هەوا، جوڵەی ئاژەڵان و سروشتی دارستان و شاخەکان. دەزانێت کەی باران خۆشدەکاتەوە بە بیستنی دەنگی جریوەی باڵندەکان\nبەڵام لەگەڵ ئەمەشدا، چەندە دیرسو وەکوو کەسێکی نیمچە ئەفسانە نیشان دراوە، وەکوو کەسێک کە بە تەنها دەژی لەگەڵ ژینگەدا دەژی و لە کۆمەڵگە دابڕاوە، جۆرە پاڵەوانێکی تری تەنهای سینەمای کورۆساوایە، تەنانەت ئەتوانرێت بوترێت تەنهاترینە لە ناو گشت پاڵەوەکانیدا چونکە هیچ شتێک ئەو نابەستێتەوە بە کۆمەڵگەوە. بەڵام لە کۆتایدا ئەویش مرۆڤە و هەمان هەست سەرەتایەکانی گشت مرۆڤەکانی تری هەیە. ئەویش لە کەسێک لە دایکبووە، باوک و دایک و خێزانێکی هەبووە، لە ڕابردوودا پەیوەندی هەبووە لەگەڵ مرۆڤەکانی تردا و لە ئێستادا لێیان جیابۆتەوە. لە لێدوانێکیدا لەگەڵ ئارسینیێڤ، دیرسو ئاماژە دەکات بۆ ئەم ڕابردووەی، کە ڕۆژانێک هاوسەرێک و کچ و کوڕێکی هەبووە، بەڵام بەهۆی پەتای نەخۆشی ئاوڵە مردوون و تەرمەکانیانی سوتاندوە لە نزیک خانووەکەی. ئێوارەیەکیان ئارسینیێڤ لە لێواری ڕوبارێکدا دیرسو دەبینێت کە دەلاوێنێتەوە و گۆرانیەکی خەمگین دەڵێت لە بەردەم ئاگرێکدا، دیرسو لەم ساتەدا باسی خێزانەکەی دەکات بۆ ئارسینیێڤ و پێی دەڵێت کە لێرەدا لەم شوێنەدا ساڵانێکی پێشتر تەرمی هاوسەرەکەی و منداڵەکانی سوتاندووە. هەروەها باسی خەونێکی دەکات کە تازە دیویەتی، لەم خەونەیدا هاوسەرەکەی و منداڵەکانی دیووە لە کوخێکدا، سەرما و برسیان بووە و داوای خواردنیان لێ کردووە. ئەم خەونە وای لە دیرسو کردووە کە خواردنێک بهێنێت بۆ ئەم شوێنە و ئاگری کردۆتەوە بۆ ئەوەی ئەوان گەرم بنەوە، دواتر خواردنەکە بەجێ دەهێڵێت بۆ هاوسەر و منداڵە مردووەکانی. گەرچی بۆ ساڵانێکی زۆر دەبێت ئەوان مردوون، بەڵام بۆ دیرسو ڕوحی هاوسەرەکەی و منداڵەکانی هەر زیندوون و تارماییان هەر لەم جیهانەدایە و پێویستیان بە خواردن و گەرمی و شوێنێکی نیشتەجێبوون هەیە. ئەمە بڕوا و کردارانەی دیرسو ڕەنگدانەوەی تێڕوانینێکی دینداری شینتۆزیمە لە کۆمەڵگەی یابانی، لە بڕوابوون بە مانەوەی ڕوح لە دوای مردن، بە تایبەتی بڕوابوون بە پەرستنی باپیران و کەسانێکی خۆشەویستی دوای مردنیان، لە سەردانیان بۆ گۆڕەکانیان، دانانی خواردن و دیاری بۆیان. بڕوابوون کە گوایە ڕوحی ئەم کەسانە لە جیهانی مردووانەوە دەگەڕێنەوە و سەردانی کەسانی خۆشەویستیان دەکەن.  گەرچی هیچ کاتێک ئاماژە نەکراوە بۆ سەرچاوەی بروای دینی و ڕوحی دیرسو، بەڵام کردارەکانی و لێدوانەکانی، بە تایبەتی بڕوابوونی بە ژیانی دوای مردن و گەڕانەوەی تارامایی و دانانی دیاری و خواردن لەسەر گۆڕەکانیان، ئەمانە چەند بڕوایەکن کە بونیان هەیە لە شینتۆزیم، بە تایبەتی شینتۆزیمی دێرین\nزیمێکی گرنگی فیلمی دیرسو ئوزالا لە دەوری ئەم بڕوایەکی شینتۆزیمی دێرین دروستکراوە، زیمی پەرستن و ڕێزگردنی هەموو بوونەکانی ژینگە وەکوو وابێت ڕوحیان هەبێت، زیمی ئانیمیسم. بڕوایەک کە گوایە هەموو شتێک، هەموو بوونێک لە گەردووندا، تەنانەت بەردێکیش ڕوحی هەیە، هەر بۆیە دەبێت ڕێزیان بگیرێت هەر چۆن ڕێز لە مرۆڤێک دەگیردرێت. یەکێک لە مۆتیفەکانی فیلمەکە کە چەندان جار دووبارە دەبێتەوە، لێدوانی دیرسوە لەگەڵ ژینگە و سروشت، لەگەڵ ئاگر و ئاو و شنەبا و درەختەکان و ئاژەڵەکان ئەدوێت بەهەمان شێوەی مرۆڤەکان، وەکوو وابێت ئەم شتانەش ڕوحیان هەبێت و بیستی لێدوانەکانی ئەو بن. کاتێک کە ئاگرێک دەنگی لێوە دێت بە بەرزی بەهۆی سوتاندنی دارەکانی ناوی، دیرسو  بە سەر ئاگرەکەدا هاوار دەکات کە بێدەنگ بێت، پارچەیەک دار دەکوژێنێتەوە و بەم کردارە ئاگرەکە بێدەنگ دەکات. یەکێک لە سەربازەکان پێدەکەنێت و پرسیاری لێ دەکات کە بۆچی ئەمە دەکات و لەگەڵ ئاگرێک یان درەختێکدا ئەدوێت؟ دیرسو وەڵامی ئەداتەوە کە ئەم کردارە دەکات چونکە ئەم شتانەش زیندوون. ئاماژە دەکات بۆ ئەوە کە ئەم شتانە کە کەسایەتیان هەیە وەکوو مرۆڤ، بۆ نموونە ئەگەر ئاگر و ئاو و شنەبا توڕە بن، زۆر مەترسیدار دەبن، وەکوو زریانی گەورەیان لێ دێت و شتەکانی دەوریان لەناو دەبن. دیرسو ئاماژە دەکات بۆ بابەتەکانی ژینگە، بۆ بابەتەکانی کەشو و هەوا وەکوو مرۆڤی زۆر بەهێز. لەم کاتەدا کە باسی بەهێزی ژینگە دەکات بۆ سەربازەکە، لە پڕێکدا شنە بایەک بەهێزەوە دێت و گەڵاکان بەرز دەکاتەوە بەرەو ئاسمان. ئەمە ئاماژەکردنێکە بۆ بڕوابوون بە ئانیمیسم، لە زیندویەتی و ژیانی هەموو شتێک لە گەردوون، لە بوونی هێز و وزە و کارەکتەریستی تایبەت بە خۆیان. فیلمەکانی کورۆساوا پڕن لە دیمەنی لەم جۆرە، لە ساتێکدا کارەکتەریست و کەسایەتی دراوە بە بابەتێکی ژینگە و سروشت یان بابەتەکانی کەش و هەوا، باران، بەفر، ڕەشەبا، ئاگر، هەور، سەرما، گەرما و چەندان بابەتی تری ژینگەیی\nلە یەکێک لە قەشەنگترین دیمەنەکانی فیلمی دیرسو ئوزالا، دیرسو لەگەڵ ئارسینیێڤ سەیری ڕوبارێکی بەستەڵەکاوی فراوانی بێکۆتایی دەکەن، لە دوورەوە خۆر لە ئاوابووندایە و بەرەو نزمبوونەوە دەڕوات و هێڵێکی گەورەی زەردی سور لەسەر بەستەڵەکەکان دەبینرێت، لە هەمان کاتدا مانگ لە هەڵهاتندایە. دیرسو باسی مەزنی خۆر دەکات، ئاماژە دەکات بۆ ئەوەی کە خۆر گرنگترین مرۆڤە، چونکە ئەگەر خۆر بمرێت، هەموو شتێک دەمرێت. دیرسو هیچ خوێنەوارییەکی نیە، بەڵام بە ژیانی لە ژینگەدا و لە ڕێگەی ئەزمونەوە ئاشنابووە بە مەزنی خۆر و ڕاستییەکی زانستی دەزانێت کە ئەگەر خۆر نەمێنێت، ژیان لەسەر زەوی نامێنێت. کە خودی گەشەکردنی ژیان لەسەر زەوی، هۆکارەکەی خۆرە. بە درێژایی فیلمەکە جار لە دوای جار دیرسو لێدوانی لەم جۆرە ئەدات لە بارەی مەزنی ژینگە و بونێکی ئانیمیسمی ژینگە، یان ڕاستەوخۆ ئارسینیێڤ دەباتە ناو جەرگەی ژینگە و سروشت و لەم ڕێگەیەوە دەبێتە هۆکارێک بۆ وشیاربوونەوە و ڕونکابوونەوەیەکی ناخی ئارسینیێڤ، لە وشیارکردنەوەی بۆ گرنگی سروشت و گەردوون. لە کاتێکدا مرۆڤەکانی تر گرنگی ئەدەن بە ژیانی ڕۆژانەیان، بەو شتانەی کە مرۆڤەکان دروستیان کردووە، دیرسو گرنگی ئەدات بە ژینگە و گەردوون، بە سەرچاوە سەرەکی و بنەچیەکانی بوون\nپێشتر بە گشتی کارەکتەرەکانی کورۆساوا تەنها گرنگیان ئەدا بە گرفتێکی کۆمەڵگەیی یان گرفتی مۆرالی، بە گەندەڵی و هەژاری و گرفتی مرۆڤەکان، بەڵام دیرسو زیاتر لەوان تێپەڕبووە، لەسەروو هەموو ئەوانە، پەیوەندییەکی ڕاستەوخۆیی هەیە بە کۆزمۆ، ڕاستی بوون دەزانێت. هەر چۆن لە ماوەی ئاشنابوونی بە دیرسو گۆڕانکاری لە تێڕوانینی ئارسینیێڤ ڕووئەدات، هەست دەکات کە وشیاربوونێکی ژینگەیی و کۆزمۆیانە لە ناخیدا ڕوویداوە لەو کاتانەدا کە لەگەڵ دیرسو بووە و لە گەشتدا بە دارستان و شاخەکاندا. هەر چۆن لە کۆتایدا ئارسینیێڤ خەمگینە بە نەمانی دیرسو و فرمێسک لە چاوەکانیدایە، هەمان شت ڕوو ئەدات لە بینەردا، لە کۆتایدا ئەوانیش خەمگین دەبن بە لە دەستدانی دیرسو، هەروەها فێری وانەی گرنگ دەبن لە ئاشنابوون بە دیرسو. لەم ڕووەوە، کارەکتەری ئارسینیێڤ وەکوو بینەر وایە، لە ڕێگەی ئەوەوە ئاشنای دیرسو دەبین و پەیوەندی لەگەڵ دروست دەکەین، تەنها ئەو کاتانە دیرسو دەبینرێت کە لەگەڵ ئارسینیێڤ و هاوڕێکانیدایە و هەموو ڕووداوەکانی فیلمەکە لە تێڕوانینی ئارسینیێڤ نیشان دراوە، لە ڕێگەی فلاشباکێکی ئەو بۆ ڕابردوو. ئەمە هۆکارێکە کە هیچ کاتێک تر دیرسو نابینرێت دوای جیابوونەوەی لە ئارسینیێڤ، وەکوو وابێت دیرسو دروستکراوێکی هزر و تێڕوانێکی ئارسینیێڤ بێت. ئەمە ئامانجێکی کورۆساوا دەبێت، کە بە درێژایی فیلمەکە بینەر وەکوو ئارسینیێڤ بڕوانێتە دیرسو، کە بینەر هەمان ئەزمونی ئارسینیێڤ هەبێت لە ئاشنابوونیان بە دیرسو و لە ڕێگەی لێدوان و کردارەکانی ئەو پەیامێکی گرنگی مرۆڤدۆستانە و مۆرالی بدات بە بینەر\nخۆشەویستی بۆ ژینگە و سروشت لە فیلمی دیرسو ئوزالا بە تایبەتی دەبینرێت لە ستایەلی وێنەگریدا، فیلمەکە یەکێکە لە قەشەنگترین کارەکانی کورۆساوا لە ڕووی نمایشکردنێکی هۆنراوەیانە بۆ ژینگە و سروشت. تەنها بۆ چەند دیمەنێکی کۆتایی نەبێت کە لە ناو خانووەکەی ئارسینیێڤ ڕوو ئەدەن و تیایدا نمایشی دیرسو کراوە کە هەست بە زیندانیبونێک دەکات و لە ڕووی ستایەل فۆرم زۆر جیاوازە لە دیمەنەکانی تر و لەسەر سێتەکانی ستۆدیۆی مۆسفیلم وێنەیان گیراوە، بە گشتی هەموو دیمەنەکانی تری فیلمەکە لە لۆکەیشن وێنەیان گیراوە لە ناوچە ژینگەیەکانی ڕۆژهەڵاتی ڕوسیا و ناوچەکانی سیبریا. بە ڕادەیەک کورۆساوا خواستی دەبێت نمایشی مەزن و هۆنراوەیی ژینگە بکات، بۆ یەکەم و تەنها جارێکی وێنەی فیلمێکی دەگرێت بە پرۆسەی ٧٠ میلیمەتر و هەروەها بۆ ڕێژەیەکی زۆری دیمەنەکان لینسی ئانامۆرفیک بەکار دەهێنێت، ئەمە زیاتر بۆشایەکی گەورە ئەدەن بە کۆمپۆزشنی دیمەنەکان. بە گشتی دیمەنەکان بە گرتەی گۆشە فراوان لە دوورەوە وێنەیان گیراوە، کەم گرتەی مامناوەند و بە ئەستەم گرتەی کلەوسەپ بەکار هاتووە.  بە گەورەیی نمایشی بۆشایی فروان و بێکۆتایی کراوە بۆ ئاسمان، دارستانەکان، شاخەکان، ڕوبار و دەریاچەکان، گرنگی دراوە بە نمایشکردنی کەش و ئاو و بابەتەکانی ژینگە، باران و زریان و ڕەشەبا و بەفر، ئاگر و ئاو، خۆر و مانگ، ئاسمانی ساماڵ یان هەور. دەشتی فراوان یان شاخ و دارستانی چڕ، ڕوباری گەورە و شەپۆلی بەهێز، یان دەریاچەی بەستەڵەک. قەشەنگییەک و مەزنیەکی وێنەگرتنی دەبینرێت لە نیشاندانی ژینگەیەکی سروشتی کە هەست دەکرێت پێشتر هیچ مرۆڤێک بەم ژینگەیەدا تێپەڕ نەبووە، چونکە کاریگەری مرۆڤ و شارستانیەتیان لەسەر نابینرێت\nڕەشەبا، نمایشکردنی دیمەنی هۆنراوەیی و ئێپیکانەی ژینگە، ئەمانە لە زۆر فیلمەکانی کورۆساوا دەبینرێن و شتێکی نوێ نابن. بەڵام جیاوازی ئەوەیە ئەمجارە لە فیلمی دیرسو ئوزالا، خودی ژینگە و سروشت و کەش و هەوا دەبن بە کارەکتەری گرنگ، کاریگەری دراماتیکیانەیان هەیە و بەشێکن لە پڵۆت و چیرۆک، تەنها بوونیان نیە بۆ دروستکردنی کەشێک یان بۆ نمایشکردنێکی ڕەمزیانەی هەستی کارەکتەر. زریانێکی بەفر لەسەر دەریاچەیەکی بەستەڵەک ژیانی ئارسینیێڤ و ئوزالا دەخاتە مەترسیەوە، شەپۆلی بەهێزی ڕوبارێک خەریک دەبێت بیانخکێنێت، ترس و سامێک هەیە کە لە دارستانە چڕەکاندا ون دەبن. گۆڕانکاری لە کەش و هەوادا ئاراستەی پیلان و بڕیارەکانی ئارسینیێڤ و دیرسو دیاری دەکات. پێشتر بە گشتی کەش و هەوا لە فیلمەکانی کورۆساوا بەکار هاتبوون بۆ دروستکردنی کەش یان وەکوو ڕەنگدانەوەیەکی ڕەمزیانە بۆ هەستی کارەکتەرەکان یان زیمێک، کەم بەم جۆرە وەکوو کارەکتەرێک کاریگەریان دەبێت لەسەر چیرۆک و ڕووداوەکان. بۆ نموونە پێشتر لە فیلمەکانی فریشتەی سەرخۆش، سەگی بەڕەڵا، ئکیرو و ڕیکۆردی بونێکی زیندوو، کورۆساوا نمایشی گەرمای کردبوو لە وەرزی هاوین بۆ دروستکردنی کەشێکی کلاسترۆفۆبیک و هەستی ئاڵۆز و داڕماوی کارەکتەرەکان. لە فیلمی ڕیش سور، گۆڕانکاری لە چوار وەرزی ساڵ دەبێتە ڕەنگدانەوەیەکی گۆڕانکاری هەستی پزیشکێکی لاو و هەروەها ئاماژەکردنێک بۆ ڕۆشتنی کات. تەنانەت لە یەکەم فیلمیدا، سانشیرۆ سوگاتا، دراماتیکیانە ڕەشەبا و ڕۆشتنی خێرای هەور بە ئاسماندا نمایش کراوە وەکوو بەشێک لە جەنگێکی کلایماکسی دویلی کۆتایی نێوان سانشیرۆ و ڕکابەرەکەی. لە زۆربەی فیلمەکانی کورۆساوا بە تایبەتی باران بەکار هاتووە بۆ دروستکردنی کەشێکی تایبەتی، نەک بارانی ئاسایی، بەڵکوو بارانی زریان کە بە خوڕ دەبارێت وەکوو لە فیلمی ڕاشۆمۆن\nنمایشکردنی هۆنراوەیانەی ژینگە و سروشت، یان نمایشکردنی ژینگە وەکوو بونێکی  زیندوی ئانیمیسم، یان بۆ دروستکردنی کەشێکی تایبەتی، یان ئاماژەکردن بۆ گۆڕانکاری وەرز و کەش و هەوا، ئەمانە هەمیشە بەشێک بوون لە جوانگەرایی هونەر و  کلتوری ژاپۆن، هەر بۆیە هەم کورۆساوا و هەم دەرهێنەرانی تری ژاپۆنی هەمیشە گرنگیان پێداوە و بەکاریان هێناوە لە فیلمەکانیاندا. لە فیلمێکی وەکوو دیرسو ئوزالا کە ڕووداوەکانی لە دارستان و شاخ و دەشت و ڕوبارەکانی سیبیریا ڕوو ئەدات، کورۆساوا چانسێکی دەبێت کە بە تایبەتی گرنگی بدات بە نمایشکردنی ژینگە و سروشت وەکوو کارەکتەرێکی گرنگ. نمایشێکی مەزنی ژینگە کراوە، مرۆڤەکان هیچ نین لە چاو ژینگەدا، زۆر بچووک و لاواز دەردەکەون لە ناو دارستانە فراوان و شاخە گەورە و ڕوبار گەورەکانی سیبریا. مرۆڤەکان هەم لە مەزنی ژینگە دەترسن و هەم ڕێزی دەگرن.  ژینگە زۆر گەورە مەزن نیشان دراوە لە کاتێکدا مرۆڤەکان زۆر بچکۆلە، لە هەندێک گرتەدا وەکو مێرویەک لە سوچێکی کۆمپۆزشندا مرۆڤەکان دەردەکەون. لە ساتێکدا ئارسینیێڤ دەڵێت:\nمرۆڤ زۆر بچکۆلەیە لە بەردەم ژینگەدا"
  },
  {
    "id": 4,
    "p": 4,
    "memberNameEnglish": "hawre-kamal",
    "typeSeries": "series",
    "title": "Rick and Morty Season 2 episode 3 - Auto Erotic Assimilation",
    "photo": "Rick And Morty S2.jpg",
    "writingN": "هاوڕێ کەمال",
    "nameF": "ڕیک و مۆرتی - وەرزی دووەم ئیپسۆدی سێیەم ",
    "description": "شیکردنەوەی ئیپسۆدی سێ لە وەرزی دوو\nئاگاداربە سپۆیڵە:\nلەم ئەڵقەیەدا ڕیک و مۆرتی و سەمەر دەچنە سەر هەسارەیەک کە شتێک بەناوی یونیتی مێشکی هەموو دانیشتوانەکەی کۆنتڕۆڵ کردووە و شتێک بەناوی ویستی ئازاد ـ Free will  بوونی نەماوە، جا ئەم شتە خۆشەویستی پێشووی ڕیک بووە.\nلێرەدا بیانووی یونیتی ئەوەیە کە ژیانێکی گزۆر/پێرفێکتی بۆ دانیشتوانی ئەم هەسارەیە دابین کردووە کە پێشتر پڕ لە کەسانی دەسدرێژیکار و خراپەکار بوو بەڵام سەمەر دەڵێت ئەمە بیانوویەکی دروست نیە خەڵکی پێویستە خۆیان بن هەرچەنە خراپیش بن ئەوکات دەتوانین پێیان بڵێین بوون.\nیونیتی هەموو حەزە سێکسی و فەنتازیاکانی ڕیک تێر دەکات و هەرچی بووێت دەیخاتە بەردەستی سەرەڕای ئەمەش هەرزوو هەردووکیان بێزار دەبن، لێرەدا دەرهێنەر دەیەوێت بڵێت ئەگەر چێژ بکەینە چاکەی باڵا و تەنها خەریکی تێرکردنی ئارەزووەکانمان بین، تەنانەت ئەگەر خۆشیەکان تا سەریش بن ساتێک هەردێتە پێشەوە کە لێیان بێزار ببین.\nکاتێک ڕیک و یونیتی خەریکی خۆشیبینینن، یونیتی کۆنتڕۆڵی هەسارەکە لەدەست دەدات و زۆربەی خەڵکەکە دەبنەوە خاوەن ئاگایی خۆیان بەڵام هەسارەکە پڕ دەبێت لە ئاژاوە و جەنگ ڕوودەدات لە نێوان مەمک خڕ و مەمک درێژەکاندا کە دانیشتوانی سەر هەسارەکەن، لێرەدا سەمەر تووشی شۆک دەبێت کە ئاخۆ لەسەر حەق بوو کە داوای لە یونیتی کرد ئاگایی بگەڕێنەوە بۆ خەڵکەکە، مۆرتیش کە تا ڕادەیەک وەک ڕیکی باپیری بە پووچێتی ڕاهاتووە دەڵێت بۆ تووشی شۆک بوویت سەمەر ئەمە جەنگی یەکەمی نەژادەکانە!\nلێرەدا دەرهێنەر دەیەوێت بڵێت ئایە ئەگەر کۆنتڕۆڵێکی خودایی بەسەر مرۆڤەکاندا بوونی هەبوایە جا تۆ ناوی دەنێیت چارەنووس، قەزا و قەدەر هەر شتێکی تر وەک یونیتی کۆنتڕۆڵی بکردنایە ئەوا جەنگی یەکەم و دووەمی جیهانی ڕوویدەدا؟\nهەر لە کۆنەوە جەنگەکان لەسەر ئەوە بوون ڕەگەز و نەژادێک فەزڵی خۆی بەسەر ڕەگەزێکی تردا داوە، جولەکەکان پێیان وابوو نەتەوەی هەڵبژێردراوی خودان، نازییەکان پێیان وابوو ئەڵمان نەتەوەیەکی باڵان و فەزڵیان بەسەر هەموو نەتەوەکانی تردا هەیە، نیچە یەکێکی ترە لەو نەژاد پەرستانە پێی وابوو ئەو مرۆڤە باڵایەی باسی دەکات دەبێت لە ڕەگەزی ئەڵمان بێت، لەم ئەڵقەیەشدا دەرهێنەری ئەم مەبەستەی بە باشی گەیاندووە کاتێک مەمک خڕەکان خۆیان بە نەژادی ڕەسەنی هەسارەکە دەزانن، مەمک درێژەکانیش بە هەمان شێوە بۆیە جەنگ هەڵدەگیرسێت.\nدواتر یونیتی دووبارە ڕێک بەجێدێڵێت و نامەیەکی بۆ بەجێدەهێڵێت ڕیک، بمبەخشە کە ئەمەت بە نامە پێ دەڵێم چونکە ئەوەندە بەهێزنیم تا بتوانم بەرەو ڕوو پێت بڵێم، ئێستا بۆم دەرکەوتووە کە سەرسامی تۆ بووم بەهەمان ئەو هۆکارەی کە ناتوانم لەگەڵت بمێنمەوە، تۆ ناتوانیت بگۆڕێیت منیش هیچ کێشەم لەگەڵ ئەوەدا نیە بەڵام ڕوونە کە ئەمەش واتای ئەوەیە کە من کێشەم لەگەڵ خۆمدا هەیە، دڵنیام ڤێرژنی پێرفێکتی من بوونی نیە، دڵنیام ئەگەر ڕەگەز لە دوای ڕەگەز دەستیان بەسەردا بگرم هێشتا ناتوانم خۆم تەواو بکەم و بگەم بە ڤێرژنی پێرفێکتی خۆم، وە ئەزانم داهاتووی ئێمەش چۆن دەبێت، من بە تەواوی خۆم لەدەست دەدەم و دەبم بە بەشێک لە تۆ، چونکە بە شێوەیەکی سەیر تۆ باشتریت لە من لە هەر شتێکدا کە دەیکەم تەنەنات بەبێ هەوڵدانیش، یونیتیەکەی خۆت\nدواتر ئەوەی کە پێشبینیم نەدەکرد ڕوویدا ڕیک بەهۆی ڕۆیشتنی یونیتیەوە ویستی خۆی بکوژێت! ئەو هەموو پوچێتی و بێ ماناییە چۆکیان بە ڕیک دانەدا بەڵام لە شکست خۆشەویستیدا وای لە رێک کرد بیر لە خۆکوشتن بکاتەوە؟"
  },
  {
    "id": 5,
    "p": 5,
    "idPoster": "https://lh3.googleusercontent.com/RwHA9mN6sIdQKXVnEO1a1EuZ7xXdTuj5SrMYRJIr9UrnEJ8SS68g2bZ0jvl1D-IUXMGZ5hz-KhT9f85-ExCMBYNDy7o0-WschBbj_WxJnxlFQxelZOuGZuAiia02UHG7LgH7B55KXg=w2400",
    "memberNameEnglish": "ali-jaf",
    "title": "Walter White",
    "photo": "Walterwhite.jpg",
    "writingN": "عەلی جاف",
    "typeVariety": "variety",
    "nameF": "واڵتەر وایت",
    "description": "دەرکەوتنی کارەکتەرێک کە مێژووی زنجیرەی گۆڕی\nوەکو لای زۆرینەمان ئاشکرایە زنجیرەی برێکینگ باد بە یەکێک لە باشترین و جوانترین بەرهەمەکانی سینەما دیاری دەکرێت، بەجۆرێک لای زۆرینە باشترین زنجیرەی مێژووە، هەر لەنێو ئەو زنجیرەدا کارەکتەرێکی سەرەکی تێدایە بەناوی  واڵتەر وایت  یاخود جوانتر بڵێین  هایزنبێرگ ، لێرەدا هەوڵ دەدەم باسێکی تا ڕادەیەک قوڵی ئەو کارەکتەرە بکەم.\nواڵتەر مامۆستایەکی کیمیایە و توشی شێرپەنجە دەبێت و لایەنی ماددی خۆی و خێزانەکەی تا ڕادەیەک خراپە، بۆیە هەڵدەستێت بە درووستکردنی Meth واتا تلیاک لەگەڵ قوتابیە کۆنەکەی خۆی بەناوی جێسی پینکمان، بەشێوەیەکی جیاواز، لێرەدا کارەکتەری واڵتەر تا ڕادەیەک گۆرانکاری بەخۆیەوە دەبینێت، ئەو کەسێکە هەست دەکات هەموو دەرگاکانی ژیانی بەسەردا داخراوە، بەڵام خۆ زیرەکی و مێشکە فراوانەکەی یارمەتیدەری دەبن لە بژێوی ژیانیدا، بۆیە سەرەتایەک بۆخۆی درووست دەکات و دەچێتە نێو جیهانە پیسەکەی تلیاک ئەگەرچی کەسێکی ترسنۆک و قەلەقە، بەجۆرێک کە ناتوانێت قوتابیانی پۆلەکەی راگیر بکات و بتوانێت بەسەریان زاڵبێت.\nبەدرێژایی ٥ وەرزەکە کارەکتەری واڵتەر بەگشتی چەند شتێکی سەرەکی تێدا بەدی دەکرێت،  دڵڕەق، کەسێکی سارد، زیرەکیەکی زۆر، بکوژ، خۆپەرست، درۆزنێکی شارەزا، بە بەزەیی، هتد.. دەکرێت هەموو ئەمانە لە واڵتەر هەبن، بەڵام واڵتەر تا کۆتایی زنجیرەکەش کەسێکی شل و لاوازە، ئەو تەنها ئەقڵی بەکاردێنێت نەوەک هێز، چونکە بە لایەنی هێز ئەو شکست دەخوات لەهەموو بوارەکانی، وە دەکرێت بڵێین واڵتەر کەسایەتیەکی ڕوخێنەری هەبوو، ئەو تیژ دەیڕوانی تاوەکو بزانێت لە کۆتاییدا سەرکەوتوو دەبێت یان نا، وە بە ئاشکرا دیارە ڤینس گلیگن واڵتەری کردووەتە قارەمانی نێو هەموو قارەمانەکانی زنجیرەکە. دەشکرێ ناو لە کارەکتەری جێسی یاخود مایک بنێین  دژە پاڵەوان ، بەڵام واڵتەر چەقی بابەتی زنجیرەکەیە هەموو بابەتەکان دێنەوە سەر ئەو بۆیە بەلای بینەرەوە تێگەیشتن لەو کەسایەتیە بەدرێژایی زنجیرەکە نزیکە لە ئەستەم.\nئەگەر باسێکی لایەنی دەروونی واڵتەر بکەین دەڵێین ئەو یەکێکە لەو کارەکتەرانەی کە گۆڕانکاری بەسەر ناخ و روخساری داهاتووە کە لەڕووە دەروونیەکەوە پێی دەڵێن changing trait، واتا گۆڕانی ڕوخسار  ناخ  بۆیە ئەگەر سەیر بکەین لە ماوەی ٥ وەرز واڵتەر زۆرترین گۆڕانی بەسەردادێت، لە پاڵەوانێک کە هەموو خولیای تەنها ئەوەبوو خێزانەکەی لە بارێک لاوازی ماددی دەربکات، بەڵام گۆڕا بەرەو کەسێکی دژە پاڵەوان، کە لێرەدا بە واتای دوو شت دێت، یەکەمیان دژی پلانی یەکەمی خودی واڵتەڕبوو، کە پلانەکە تەنها چەند بڕە پارەیەک بوو بۆ ئەوەی پێداویستیەکانیان دابین بکەن، دووەمیش دژی ئەو کارەکتەرانەی کە ببوونە پاڵەوانی زنجیرەکە وەکو  توکۆ و گوستاڤۆ و تیۆ سالامانکا و برایانی سالامانکا  کە گشتی لە جەنگی دەروونی دەرچووبوو و ببووە تێکەڵەی بابەتی خوێن و خێزان، دواتر لە کەسایەتی دژە پاڵەوان دەبێتە پیاوخراپێکی نموونەیی و خۆشەویست لای بینەران، چونکە ئەو بەجۆرێک خراپ ببوو تەنانەت خۆشی لەلا گرینگ نەبوو تەنها Meth درووستکردن و ئەو جەنگانەی خۆشدەویست کە بەهۆی ئەو کارەوە توشی دەهاتن، دواتر لەو کەسایەتیەوە دووبارە دەگۆڕێت بۆ کەسێکی Sociopath، واتا کەسێک کە دەشڵەژێ و خۆی لەبیر دەکات و تەنها ژیانێکی بە رۆڵ بینینێکی ساختە و درۆینە دەباتە سەر، دواتر لەو کەسایەتیەوەش دەگۆڕێت بۆ کەسایەتیەکی زۆر دوور لەوانیتر، ئەویش کەسێکی بەبەزەیی و هەستبزوێن کە ئەمەیان زیاتر لە وەرزەکانی کۆتایی رەنگ دەداتەوە و دەردەکەوێت کە واڵتەر هێشتا کەسایەتی تری هەیە کە بینەر تەنانەت فکریشی بۆ نەڕۆیشتووە.\nتایبەتمەندیەکی تر کە واڵتەر وریاتر دەردەخات، ئەوەیە کە واڵتەر وەکو مشەخۆرێک هەڵدەستێت بە وەرگرتنی سیفاتی کەسی بەرامبەر، تاوەکو زیاتر و زیاتر خۆی پوخت و باشتر بکات، لێرەدا ناوی کارەکتەرەکان ناڵێم لە ترسی سپۆیك بەڵام نموونە دێنمەوە وەکو نەخواردنی ڕۆخەکانی سەموون، کە لە یەکێک لە کارەکتەرەکان فێرببوو یاخود لەکاتی خۆشۆردن خاولی بخاتە سەر ملی، یاخود زیاتر هۆشیاربوون لە کردارەکانی، یاخود خۆ سەپاندن و چاو ترساندنی ئەو کەسانەی لەژێر دەستیەتی یان کاری لەگەڵ دەکەن.\nلەوانەشە واڵتەر بەلای هەموو کەسێکەوە کەسێکی پێناسەنەکراو بێت و نەزانن خۆی لە بەرگی چەند کەسایەتی شاردۆتەوە، بەڵام ئەوەی لایەنی باشترینی ئەو کارەکتەر و زنجیرەیە دەردەخات ئەوەیە کە تۆ دەتوانین بە یەک ئەڵقە هەموو کەسایەتیەکانی واڵتەر ببینیت، کە ئەویش ئەڵقەی ١٤ ــی وەرزی ٥ ــە بەناوی Ozymandias کە مەزنترین ئەڵقەیە بە درێژایی زنجیرەکە، کە واڵتەر هەموو ئەو بەرگانەی خۆی تێیدا شاردۆتەوە بەدیار دەخات، بە تایبەتی بەرگی هایزنبێرگ کە ئەو ناوە هەموو دەزگاکانی دژ بە ماددەی هۆشبەری تەنیوە، وە وا دەکات بینەر بتوانێت تا ڕادەیەک لە ئاڵۆزی ئەو کارەکتەرە حاڵی ببێت، هەر لەو بابەتی کەسایەتیەی واڵتەرەوە یەکێک لە رەخنەگرەکانی سینەما دەربارەی برێکینگ باد و واڵتەر وایت دەڵێت : گەورەیی ئەو زنجیرەیە لەوەیە کە کارەکتەرێکی پێداوین کە هەموو پێناسەیەکی ڕێک تێکدەدات بەڵام لەهەمان کاتیش هەموو پێناسەیەکی ڕێکی لێدێت.\nوە وەکو ئاگاداریەک سەبارەت بەوەی کە گوایە واڵتەر وایت کارەکتەرێکی وەرگیراوە و پێشتر شتیوا کراوە، نەخێر. ئەوە درۆیەکی شاخدارە و کەسایەتی وا بوونی نەبووە. بەڵکو دوای ئەو زنجیرەیە چەندین کەسی دەوروبەری مەکسیک و تیکساس هەڵساون ناوی خۆیان گۆڕیووە بۆ هاینزبێرگ بەڵام زوو دەستگیر کراون.\nلە کۆتاییدا دەپرسین واڵتەر وایت چ جۆرە کارەکتەرێکە؟"
  },
  {
    "id": 6,
    "p": 6,
    "idPoster": "https://lh3.googleusercontent.com/5vQ-RDX0g550WR1ft97Btqrdely0HnaLEcVXq2E_Kkb0gYqlYI5DQlD2_ITBdtLaJcOsSdTcEoDQRVYEGMHwIUwFw5xB2Ii9nlFfYlthTzAoRHKI2POWu3LjAi50Gb0etphMr4DMIw=w2400",
    "memberNameEnglish": "swrkew-yasin",
    "typeFilm": "film",
    "title": "American Psycho 2000",
    "photo": "American Psycho.jpg",
    "writingN": "سوورکێو یاسین",
    "nameF": "شێتی ئەمریکی ٢٠٠٠",
    "description": "باسکردنێکی فیلمی شێتی ئەمریکی\nچۆن ئەتوانێت وا بە سارد و سڕی ئەو هەموو درۆ یە بکات؟؟ ... ئەو لە ناخیدا زۆرشت ئەشارێتەوە بـایتمـان (لە ناخی خۆیدا): بەڵام ئەوەی لەناخدا بێت هیچ گرنگ نییە\nئەم گفتووگۆیە لەنێوان کۆمەڵێک دەوڵەمەندەکانی 'وۆڵــ.ستـریت' ڕوویدا لەکاتی خوێندنەوە و سێرکردنی پێشکەشکارێکی'سی سی ن کە هەواڵێکی دڵتەزێنی دەخوێندەوە ، نـاخ ـ ناخ هیچ گرنگ نییە.\nشێتی ئەمریکی «٢٠٠٠» فیلمێکە لە پاڵەوانێتی 'کریسچن بەیڵ' وە لە دەرهێنانی 'مارری هارۆن' کە لە کتێبی نووسەر 'بڕێت ئەیستۆن ئەیڵیس'وەرگیراوە ، باسی گەنجێکی ڕووکەش جوانی دەوڵەمەند دەکات کە دەرچووی بەشی زانکۆی هـاڕڤاردـە وە لە یەکێک لە ناوازەترین شوقەکانی نیوویۆڕك دەژی و لە وۆڵـ.ستریت ...کاردەکات\nسەرەتا بەوە دەست پێ دەکات ئەم کابرایە خەریکی وەرزشکردنی ڕۆژانەیەتی و گرنگی یەکی زۆر ئەدات بە لاشەی تەنها بۆ ئەوەی بە باشترین شێواز دەرکەوێت وەکوو بڵێی لەنێوو ئەو جۆرەکەسانە پێشبڕکێیەک بێت کێ جوانترین پۆشاک ئەپۆشێ و کێ جوانترین کاتژمێر لەدەست دەکات ، ئەو لەهیچ ڕوویەکی تردا کێشەی نییە بەڵام ئەو لە لایەنی دەروونی و جەستەی یەکسان نین بە یەکدی. لەهەموو ئەم جیهانە بێزارە ، تەنانەت بە سادەترین شتەکانیش وەکو کەوچکێک کەمێک جێماوەی ساردەمەنیەکی پێوەمابێ و بتەوێ لەسەر مێزە خاوەێنەکەی دایبنێی شێت ئەبێ لێت. وە ئەوەی زیاتر شێتی دەکات کە تۆ شتێکی جوانتر و کەشخەتر هەبێ لەوەی ئەو ، ئەوکات ئەگەری هەیە ژیانت بکەوێتە مەترسی یەوە.\nبەڵام ئایا دەزانی؟ تەنانەت گەر کەسێکی دۆڕاو و هەژار و لێقەوماویش بیت ئەوا پاڵەوانەکەمان هەر بەدڵی نییە و ئەگەر هەیە دیسانەوە ژیانت بکەوێتەوە مەترسی.\nفیلمی شێتی ئەمریکی پێچەوانەی هەموو ئەو هەستە ڕق و تووڕەیی و ڕیسواکردنەی تاکی ئەم هەسارەیەیە کە هەموویان پێیان وایە جۆرێکی تایبەترن لەوانی دی و خۆ جیا کردنەوەیان بەڵام ئەوانیش وا هەست ناکەن کە لەنێوان خۆیاندا بوونەتە هاوشێوەی یەکتر و بەو هەستە ساردانەوە کە بۆ یەکتریان هەیە چیان بەرامبەر بە یەکتر هەبێ لە ناخی خۆیاندا دەیهێڵننەوە و دەری ناخەن. نواندنەکەی کریسچن بەیڵ زۆر ناوازە بوو، بەڵام فیلمەکە بۆ کەسانی پێگەشتووە بەهۆی هەندێک لە دیمەنەکانی نێو فیلمەکە.\nمن ڕەخنەگر نیم وە تەنانەت بە نیووەی ڕەخنەگرێکیش نابم ، بەڵام بە بیرم نایەت کە تێبینی هیچ هەڵەیەکم کردبێت لە خراپی نواندن بێت یاخود گۆشەی وێنەگرتنەکان یان دەرهێنانەکەی بە گشتی."
  },
  {
    "id": 7,
    "p": 7,
    "idPoster": "https://lh3.googleusercontent.com/BUhcOyqRq0Kr38m-pU4CDLfk8eidGlzZYxHpRFP2F-qtneVA5yneo8voqZC0VUSlKNLMQfUHMOPCjay5tYshSHWbqYbbvda-yQxf0KCWv6SISvmA_Ea2GY98AFcQFhFLrnzPfK-BzA=w2400",
    "memberNameEnglish": "swrkew-yasin",
    "typeFilm": "film",
    "title": "Phantom Thread 2017",
    "photo": "Phantom thread.jpg",
    "writingN": "سوورکێو یاسین",
    "nameF": "داوی خەیاڵ٢٠١٧",
    "description": "\nشیکردنەوەی فیلمی داوی خەیاڵ\nوتراوە شـانـازی«خۆبەزل زانین» بەخۆوە کردن خـۆشەویستی ئەکوژێت، ئەگەر کەوتیتە خـۆشەویستییەوە ئەوا ئەبێت واز لە ھەندێك شـانـازی بەخۆوە کردنەکەو بێنیت.\nلەفیلمی داوی خـەیـاڵ پـۆڵ تـۆماس ئـەندرسـن   چیرۆکی بەرگدورێکی شارەزای خۆبەزلزان بـەناوی 'وودکۆك'ـمان بـۆ ئەگـێڕێتـەوە، ئەو پیاوە ھیچ کاتێکی خۆی نادات بە ھەست و سۆز، عـەزی و کـراس دروست ئەکا بەبێ ئەوەی گوێ بەو کەسانەبات کە کراسەکە ئەپۆشـن، چونکە بۆ ئەو تەنھا کاردانەوەیەکە بۆ دەست خۆشی کردن لە کارە تایبەت و کارامەییەکەیەتی، تا ئەو ڕۆژەی چاوی کەوت بە گۆڕدەری ژیانی لە چێشتخانەیەکی بچووکدا، ئەو کـچـەی ھـەمووشتێک ئەگۆڕێت، لەم سـاتـەدا دڵـی 'وودکۆك'ـکەوتە جـووڵە، ئەو دڵەی کە لە بـەکـرە و ڕق و کینە و بێ ھەستییەوە دروست بووە جــوڵـا!\nبەڵام بە خێرای ئەو بـەکـرانە دڵـی ئەویان دووبـارە چـنـیـەوە، کاتێک ئەوی خستە ژیـانی خۆیەوە ژیـانی سەرەوخوار بوویەوە، چۆن کەسێك ئەتوانێت ڕەخنە لە ئاکار و ڕەفتارە بە بەھاو پیرۆزەکانی ئەو بگرێت؟ بۆ کەسێکیش کە ڕاھاتووە کە تەنھا گوێ لە دەنگی خۆی بگرێ؟!\nئەو کچە دەرکەوت تەنھا بۆ ئەوەی ئاکار و ڕەفتارە پیرۆزەکانی' وودکۆك' بشکێنێت، زانی چۆن وای لێبکات پێویستی پێی بێت، چۆن وای لێبکات وەك مناڵێکی بچووك بێت کە دایکی لە ناوەڕاستی شـەقـامێکی جەنجاڵ ون کردبێت وە ھیچیش بۆ ئەو نەمابوویەوە تەنھا خۆ بەدەستەوەدان نەبێت، سەرتاپای ئەو ھەموو بەربەست و شتانەی دروستی کردبوو لەتەواوی ئەو ساڵانە، ئەو ئـافـرەتە ھـات ڕوخـانی زۆر بە ھـێـمـنـی.\nھەروەك پێشوو پۆڵ تۆماس ئەندرسۆن، توانی کەسایەتیەکە بەھەموو پیتێک بنەخشێنێت، چونکە کەسایەتی'وودکۆك' کارەکتەری ئەو کەسە خۆبەزل زانانەی کە ئەگەن بە ئاستێك وەك بڵێـی نـەخـۆشـی نیشان دەدات، بەڵام لەیەکەم جـەنگـی ڕاستەقینە دژی ئەو ئـافـرەتـەی خۆشیان ئەوێت، ئەو خۆبەزل زانانە ئـەبـەزێـن بەبێ ھیچ ئەملاو لایەك...\nفـیلـمی Phantom Thread یــاخـود ' داوی خــەیـاڵ ' یـەکێـکە لـە بـاشتریـن فیلمـەکـانی ٢٠١٧ کـە لـە دەرھـێنـانـی دەرھێنـەری گــەورە پـۆڵ تـۆمــاس ئـاندرسـنە\nفیلـمەکـە بـاس لـە سـاڵـانـی ١٩٥٠'ـاکـان دەکـات لـە دوا بـە دوای جـەنــگ لـە لــەندەن، ڕیـنۆڵـدز وودکـۆک (دانیـێـڵ دەی لـویس)ـی بـەرگـدرووی بـەنـاوبـانگ و سـیریڵ (لێـسڵی مـانڤیـڵ)ـی خـوشکـی لـە نـاوەنـدی مـۆدەدان ، جـلوبـەرگـی خـێزانـی شاھـانە، ئـەستێـرەکـانی فیـلم، مـیراتـگرەکـان، سۆشـیالـیتیـەکـان... چـەندیــن خــانم دێـن و دەڕۆن بـەنـێو ژیــانـی 'وودکـۆک'دا، ژیـانێکـی زگورتـی لـەگەڵ بــونـی ئـیلھـام و ھـاوڕێـیەتـیدا دەژیا، تـاوەکـو خـانمێکـی گـەنجی بـەھـێز بـە نـاوی ئـاڵمـا دێـتە ژیـانیـەوە، کـە بـە زوویی ئەو لـە نـێو ئـەندێشەکـانی و خـۆشەویستـیدا جێگیر دەبـێت، وە بـە وریاییەوە پـچڕانـدنـی ژیانـە بـەرگدرووییـەکەی بـەھـۆی خـۆشەویسـتیـەوە دەدۆزێـتەوە.\nلـەگـەڵ دوایـن فیلـمیـدا، پـی تـی ئـاندرسـن' وێـنەیەکـی ڕوونـاک کـەرەوەی دوو کـەس لـە گـەشتـێکی داھـێنـەرانـەدا دەکـێشـێت."
  },
  {
    "id": 8,
    "p": 8,
    "idPoster": "https://lh3.googleusercontent.com/9Visuz5qCZMeFjWz-6G3P8DZHb81d80_mUBwDhMF-sBzc9DpcXVavBZJTZzyDfn9uvmSBBP4_zO82lGcH407Q633Q9uGF8J9hxzVXaC4S3PXZ1y_Gul4dV2YeiKqrWyyPEPApsNI3A=w2400",
    "memberNameEnglish": "heshw-fatih",
    "typeFilm": "film",
    "typeTop": "top",
    "title": "1917-2019",
    "photo": "1917.jpg",
    "writingN": "هێشوو فاتیح",
    "nameF": "١٩١٧٢٠١٩",
    "description": "خوێندنەوەیەکم بۆ فیلمی ١٩١٧\nتەنها ڕێگایەک بە کۆتایی پێ هێنانی جەنگ بوونی هەیە، ئەویش لایەنێکیان دەبێت تا کۆتایی بمێنێتەوە لەجەنگدا\nفیلمی ۱۹۱۷، فیلمێکی جەنگی درامی کە لەلایەن سام مێندس کاری درووستکردنی بو کراوە، چیرۆکی فیلمەکە ڕاستەقینەیه لەلایەن باپیری دەرهێنەرەکە بۆ خودی دەرهێنەرەکە واتە بۆ سام مێندس گێڕدراوەتەوە.چیرۆکی فیلمەکە باس لە دوو سەربازی بەڕیتانی لە میانەی یەکەم جەنگی جیهانی بەتایبەتی جەنگی نێوان ئەڵمانیا و بەڕیتانیا دەکات،  کە هەردوو سەربازەکە ئەرکێکی مەحاڵیان پێدەدرێت ئەویش گواستنەوەی نامەیەکە لە قوڵای ناوچەکانی ژێردەستی دوژمنەوە کە ١٦٠٠ پیاو بوەستێنن لەوەی بەرەو بۆسەیەکی لەناوبەر بچن، کە یەکێک لەو پیاوانە برای یەکێک لە دوو سەربازەکەیە هەوی ڕزگارکردنی ژیانی دەدات بەڵام پێش ئەوەی نامەکە بگەیەنێت دەمرێت. بەدرێژای چیرۆکی فیلمەکە ئێمە جەنگ دەبینین بەڵام بەبێ ئەوەی تەقەکردنێک لە بەڕیتانیەکان ببینین تەنها خۆیان ڕزگاردەکەن و هەوڵی وەستاندنی جەنگەکە دەدەن لەپێناو پارستنی سەربازەکان، دەرهێنەر لێرەدا پێمان دەڵێت بەشێک لەئێمە شەڕدەکات بۆ پاراستنی خۆی، بەڵام بەشێکی تر  جەنگ دەوەستێنێت لەپێناو پاراستنی خۆی و ژیانیش، هەروەها گەیاندنی پەیامێک بەدێژای چیرۆکی فیلمەکە.\nلەڕووی تەکنیکییەوە بە باشترین داهێنانی سینەمایی دادەنرێت لە ڕووی وێنەگرتنەوە و هەرچەندە داهێنانێکی زۆر نوێ نییە بەڵام توانایەکی زۆری وێنەگر و دەرهێنەر دەخەمڵێنێ به درێژای فیلمەکە کە ماوەکەی دوو کاتژمێرە ئێمە وا هەستدەکەین کە هیچ بڕینێک لە نێوان شۆتەکاندا بەکارنەهێنرابێت و بەدرێژای دوو کاتژمێری فیلمەکە بەیەک گرتە وێنەگیرابێت و کامێرا بێ وەستان ڕیکۆردی کردبێت کە بێگومان لە فیلمەکەدا 5_8 بڕین کراوە دەرهێنەر و وێنەگر بە چەند هۆکارێک وامان لێدەکات وا ببینین کە فیلمەکە هیچ بڕینێکی تێدانییەو یەک شۆتەو ئاوانیش:\nهەر لە سەرەتای فیلمەکەوە تا کۆتایی فیلمەکه جوڵەی  کامێرا زۆر خێرا لەگەڵ ئەکتەر دەجوڵێت واتە تراکینگ شۆک کە یەکێک لە جوڵەکانی کامێرایە، وێنەگر و کامێراش لەگەڵ جوڵەکانی ئەکتەر هەنگاو دەنێت وا لەبینەر دەکات هەست بکات خۆی وێنەگری فیلمەکەیەو بینینێکی سەربەخۆو دوولایەنەی لەگەڵ هەنگاوەکانی ئەکتەردا دەبێت و ئاوێتەی دەکات، بەدەر لەو هۆکاره جوڵەی خێرا لەگەڵ ئەکتەر یاخوود جوڵەی زۆر خێرا لە شوێنێ بۆ شوێنێکی تر وەک هۆکارێک بۆ شاردنەوەی بڕینی نێوان دیمەنەکان و شۆتەکان بەکاری هێناوە چونکە هەتا جوڵەی کامێراو ئەکتەر خێراتربێت بینەر کەمتر هەست بە بڕین دەکات. هەروەها پیشاندانی جەنگ و دووکەڵ و تەقینەوە یەکێک لە ڕێگا زۆر بەشەکانی ترە، کاتێک ئەکتەرەکان زۆر بەخێرای بەناو دووکەڵ و ئاگر و جەنگدا ڕادەکات بەهەمان شێوەش کامێراو وێنەگر، ئەوەی ئێمە فۆکسی لەسەردەکەین ئەوەیە کە کێ لە جەنگەکە سەردەکەوێت؟ ئایا ئەکتەرەکە ڕزگاری دەبێت یاخوود نا. هەرچەند بە بڕوای من هەڵبژاردنی خودی فیلمە جەنگیەکە وەک خۆی هۆکارێکە تاکوو بینەر هەست بەبڕینی نێوان دیمەنەکان نەکات، ئەگر لەفیلمێکی بەدەر لە جەنگ، هەرچەند هەوڵی شاردنەوەی بڕینەکان بدەین بینەر زیاتر هەست بە بڕینەکانی دەکات، چونکە کات لەهەر ژانڕایەکی دیکەی فیلمدا خاو دەڕوات و سات دوای ساتی فیلمەکە دەبینین. هەروەها پیشاندانی شوێنی تاریک کە ئەکتەرەکە بۆهۆکارێکەوە بۆی بڕوات یەکێک لەو ڕێگایانەی کە دەرهێنەرەکە بڕینی نێوان گرتەکانی تێدا ئەنجامداوە، پاشانیش گۆڕینی ڵایت زۆر بەخێرای لە ڕووناکەوە بۆ تاریک له دیمەنی ڕاکردن و جەنگدا کاتێک ئەکتەرەکه زۆر بەخێرای ڕادەکات وەک ڕێگایەکی تر بۆ بڕینی گرتەکان، کاتێک ئەکتەرەکە مەلە لە ئاودا دەکات ، کاتێک بەلای درێکدا دەڕوات، چەندەها گرتەی تر کە دەرهێنەر و وێنەگر زۆر بە وردی کاریان لەسەر کردووە.\nتەنانەت یەکەم فرەیم و شۆتی فیلمەکە لەگەڵ کۆتا شۆتتدا کەهەمان شوێنەو ئەکتەرەکە دیسان گەڕاوەتەوە هەمان خاڵی سەرەتا، دەرهێنەر دەیەوێت ئەوە بەبینەر بڵێت کە هەموو فیلمەکە یەک شۆتەو هیچ بڕینێکی تێدا نییە.بەدەر لەوەش لەیەکەمین شۆتدا هەردوو سەربازەکه لە توو شۆت ێکدا دبینین بەڵام لە کۆتا شۆت لەهەمان شوێن تەنها یەکێک لەسەربازەکان ماوەتەوە ... لێرەدا پێمان دەڵێت ژیانی ئێمەی مرۆڤ ڕیتمێکی بازنەی پۆشیوە ، ئەگەرچی لەسەرەتاکانی ژیانماندا خاوەنی کۆمەڵێک شتان بووین لەگەڵ ڕۆشتنی کاتەکانی ژیاندا دەشێت هەرخۆمان بەتەنها بگەینە  هەمان خاڵی دەستپێک ، بێ بوونی هیچ کەسێکی تر و بەتەنها ...\nهەروەها نزیک بوونەوەی کامێرا لە ئەکتەر و لە بابەتە سەرەکییەکانی نێو فیلمەکە وەک هۆکارێ بۆ پیشاندانی ناخ و ئیحساسی ئەکتەر و گرنگی بابەتێک له فریمەکەدا ..\nلەگەڵ هەموو ئەمانەشدا فیلمەکە بە باشترین فیلم لەڕووی تەکنیکییەوە لە سینەمای مۆدێرندا دادەنرێت هەرئەمەش وایکردووە فیلمەکە ببێتە  پاڵێوراوی ۱۰ خەڵاتی ئۆسکار و براوەی دوو خەڵاتی گۆڵدن گلۆب باشترین فیلمی جۆری دراما، باشترین دەرهێنەر کە دەرهێنانی بۆ فیلمێکی جۆری دراما کردبێت هەروەها پاڵێوراوی ۹ خەڵاتی بافتایە!\nگرینگترین پاڵێوراوەکانی بۆ خەڵاتی ئۆسکار:باشترین فیلم باشترین دەرهێنەر باشترین سینەماتۆگرافی باشترین سیناریۆی ڕەسەن باشترین مۆسیقای ڕەسەن باشترین ڤیژوەڵ ئیفێکت"
  },
  {
    "id": 9,
    "p": 9,
    "idPoster": "https://lh3.googleusercontent.com/Nda4lGRYZBHNzWdKj0DAOsOw-aS_TFq7obADzF5FZ8D5NmukioWsgFHvNbwcKjmy-NO-NU6J2BdDCjMZUT040RXDOVgYsMoiRC-W5daRXJArPFA2OIyFx1hGzFtNE8ZIZ1K06YrUFQ=w2400",
    "typeDirector": "director",
    "memberNameEnglish": "heshw-fatih",
    "title": "Alfred Hitchcock 1890-1899",
    "photo": "Alfred Hitchcock.png",
    "writingN": "هێشوو فاتیح",
    "nameF": "ئەلفرێد هیچکۆک ١٨٩٩-١٩٨٠",
    "description": "بۆ درووستکردنی فیلمێکی باش پێویستت بە سێ شتە یەکەم سیناریۆ٫ دووەم سیناریۆ٫ سێیەم سیناریۆ\nئەلفرێد هیچکۆک\nئەلفرێد هیچکۆک دەرهێنەر و بەرهەمهێنەرێکی  ئینگلیز بووە کە لەساڵی( ۱۸۹۹ بۆ ۱۹۸۰ ) ژیاوە .\nکە سەرجەم بەرهەمە تیۆری و پڕاکتیکیەکانی لە سینەماو کارەکانیدا بووەتە سەرچاوەی خوێندن و فێربوونی ئەو کەسانەی لەناو کایەی سینەماو قوتابخانە سینەماییەکان دەخوێنن ٫٫ کە من وەک خۆم لەگەڵ هاوپۆلەکانمدا لە قوناغی خوێندنی دووەمی زانکۆماندا وەک یەکێک لە پێشڕەوانی بواری تیۆری سینەمای جیهان خوێندمان .. لەگەڵ ئەوەی هیچ خەڵاتێکی ئۆسکاری بەدەست نەهێناوە چونکە وەک خۆی وتویەتی کە هەمیشە فیلمی بۆ ئەوە درووستکردووە ئۆسکار وەرنەگرێت\nزیاتر لە 50 فیلمی درووست کردووەو بە ماموستای سەسپێنس ناسراوە کە زۆر بەباشی توانیویەتی بینەرەکانی تووشی سەرسوڕمان بکات و بەرەو ڕێرەوێکی تازەگەرییان ببات لە بەرهەمەکانیدا ..\nهیچکۆک یەکێک بووە لەو دەرهێنەرانەی لە بەرهەمەکانیدا گرنگیەکی زۆر بە سیناریۆ و چیرۆکی فیلمەکە داوە و هەمیشە زۆرترین کارکرکردنی لەسەر گێرانەوەی چیرۆک بووە بە شێوەیەکی سادە ٫٫ پێی وایە لە فیلمدا گرنگترین شت سیناریۆیە و ئەو چیرۆکەیە کە ئەمانەوێ بیگێڕینەوە .. و بە بودجەیەکی زۆرکەم فیلمەکانی درووست کردووە لەدوای سیناریۆ پێرفۆرمەنسی ئەکتەر و موزیکی فیلم کاریگەری هەردووکی و گرنگی پێدانی پێیان ئەتوانین بە ئاسانی لە فیلمەکانیدا ببینین ..\nئەمەیە کە پێی دوترێ سینەما !!\nسینەما پێویستت بە پارەیەکی زۆر و کەلووپەلی گرانبەها و کامێرای زۆر باش نییە ٫٫ ئەوەی پێویستمانە تەنها چیرۆکێکی سادەیە کە ڕۆحی تۆ وەک فیلمسازێک چۆن بەوپەڕی جوانییەوە پیشانی ئێمەی دەدات و وامان لێبکەیت کە ناشرینترین شتەکانی دونیا ببنە جوانترینمان و خۆشمانبوێت."
  },
  {
    "id": 10,
    "p": 10,
    "idPoster": "https://lh3.googleusercontent.com/WP9-WK3_YfheNZVH_p99cS_N2TlOM99N9qnQEJU7Las0bNIpm0do2nYA7cHswdw8Xb_zzKZ6faKvCV5cs-5GGACuW6XNnGUvM4UDUXsA2vLTm8VIfd5ZoOyVB91vpaTNNy5L0DoOQQ=w2400",
    "memberNameEnglish": "chro-hizat",
    "title": "In The Mood For Love 2000",
    "photo": "inthemoodforlove.jpg",
    "typeFilm": "film",
    "typeTop": "top",
    "writingN": "چرۆ عیزەت",
    "nameF": "لە ھەوای عەشقدا ٢٠٠٠",
    "description": ".چیرۆکبێژیەکی هێمن بۆ چیرۆکێکی تەنراو بە ئاڵۆزی\nلە ھۆنگ کۆنگەوە ئاشنای فیلمسازێك دەبین کە بە سادەیی چیرۆکی فیلمەکانی و تایبەتیی تەکنیك و کامێرا و مۆنتاژ؛ تێکەڵ بە سینەمای خۆیمان دەکات، دەرھێنەرێك کە کلتور و داب و نەریتی چین بە وردەکا��ییەکانییەوە لە فیلمسازیی خۆیدا بەرجەستە دەکات، ئەویش وۆنگ کار-وایە.\nفیلمی شێتیلە ھەوای عەشقدا سەرەڕای دۆخی بێدەنگی و ھێمنی و ڕۆمانسییانەکەی؛ لەو فیلمانەیە کە ھەستێکی دووبارەنەبووەوەت پێ ئەزموون دەکات.\nھەمیشە ئەوەی لە سینەمای وۆنگ کار-وای'دا بەریدەکەوین؛ کەسانێکی تەنھا و گۆشەگیرن، ئەوانەی نۆستالجیای ھەڵە و تاوان و شکست و دابڕان و پەیوەندییە کورتخایەنەکانیان و بێدەنگبوونی ڕابردوویان ھەمیشە لەگەڵیاندان، ئەو کەسانەی قەرەباڵغی دەوروبەر لە ھەموو شوێنێك بە دوایانەوەن بەڵام ھەمیشە بە تەنھان، لەگەڵ خۆیاندا بە تەنھان، لەگەڵ کەسانی تردا بە تەنھان. خاڵێکی تریش بە گشتی و بە تایبەتی لەم فیلمەدا؛ بەکارھێنانی ڕەنگ و میوزیك و گۆرانییە وەكو سپێشەڵ ئیفێكت نا بەڵکو وەكو کاراکتەر، بە جۆرێك دەتوانین بڵێین ھێندەی ڕەنگ و میوزیك و گۆرانییەکان قسە دەکەن، دایەلۆگەکان ھیچمان پێناڵێن!\nلێرەدا میوزیك لەجێی کاراکتەرەکان قسە دەکات، لەو شوێنانەدا کە پێویستە کاراکتەرەکان قسە بکەن؛ بەڵام نایکەن، ئەو کاتانەی پێویستە بڕۆن و دوور بکەونەوە؛ بەڵام ناڕۆن، میوزیك لە جێی ئەو ھەستانەیە کە ناکرێن بە وشە، لە جێی ئەو وشانەیە کە دەبڕینیان ھەستکردنە بە مردن، بە درێژایی فیلمەکە کاراکتەرەکان بە بێدەنگیی بەرامبەر یەکتری دادەنیشن، لە یەکتری دەڕوانن، بە تەنیشتی یەکتریدا تێدەپەڕن و ڕووبەڕووی یەکتری ڕادەوەستن؛ کۆڵێك قسە لە دڵ و دەرونیاندایە، بەڵام دەریاننابڕن و بە یەکتریی ناڵێن، ھەربۆیە میوزیك وەکو کاراکتەرێکی جێگیر لە جیاتی ئەوان قسە دەکات، شوێن دەگۆڕێت، کات دەگۆڕێت، کامێراکە لەسەر ڕووخساری کاراکتەرێکەوە دەگوازرێتەوە بۆ سەر ڕووخساری کاراکتەرێکی تر، بەڵام میوزیكەکە ھەمان میوزیكە و بەردەوامە لە دەربڕینی ھەستی کاراکتەرەکان. لە ھەندێك شوێن و کاتدا نازانین لە نێوان کاراکتەرەکاندا چی دەگوزەرێت، فیلمسازەکە دیمەنەکەمان بۆ ناگوازێتەوە، نازانین چی دەڵێن و چی دەکەن، لێرەدا میوزەکەکە خۆی دەکات بە دیمەنەکەدا و لێمان دەبێت بە کەسی سێیەم (وەکو لە دیمەنی ناو میوانخانەکە).\nلە ھەندێك شوێنی تریشدا ئەم کارە بە ڕەنگەکان دەکات، لە سینەمای وۆنگ کار- وای'دا ھەموو ڕەنگەکان جێیان دەبێتەوە، بە ڕادەیەك وردەکاریی ڕەنگ لەسەر پۆشاکی کاراکتەرەکانیش بە درێژایی فیلمەکە دەبینرێت، (لە دیمەنێکدا؛ بارانێکی بەلێزمە دەبارێت، ڕەنگ و میوزیك چیرۆکبێژن؛ خاتوونەکە لە باوەشی پیاوەکەدا دەگری، پیاوەکە پەرێشانە، ھەتاکو لێواری نائومێدی دڵ شکاون و ھیچ ناڵێن، بێدەنگن، باران دەبارێت؛ ڕەنگ باڵادەستە و میوزیكیش دەدوێت...) چیرۆکی فیلمەکە باس لە دوو دراوسێ دەکات کە ڕێکەوتێکی سەیر پێکەوە گرێیان دەدات، چیرۆکی ژن و پیاوێکە پاش ئەوەی بۆیان دەردەکەوێت ھاوسەرەکانیان خیانەتیان لێ دەکەن و ھاوسەری ژنەکە لەگەڵ ھاوژینی پیاوەکەدا پەیوەندی بەستووە، مێزێك ئەم دوو دراوسێیە پێکەوە کۆدەکاتەوە و ھەوڵ دەدەن بزانن کەی و چۆن و بۆچی ھاوسەرەکانیان ھەڵساون بەم خیانەتە، چەند جارێك یەکتری دەبینن؛ بەڵام بە تێپەڕبوونی کات ئەوانیش عاشقی یەکتری دەبن جا لات پرسیارە ئاخۆ ئەم ھەستە لە کوێوە دێت، ئاخۆ لە نەبوونی ھاوسەرەکانیان و ھەستکردن بە بوونی بۆشاییەکە یاخود ئەو ھەستانەیە کە کەس نازانێت چۆن و کەی دروست دەبن، تاکە چارەسەریش ئەوەیە یان دەبێت ئەوانیش خیانەت بکەن، یانیش دەبێت جیاببنەوە.\nفیلمی لە ھەوای عەشقدا چیرۆکی ئەو کەسانەیە کە بە بێدەنگیی کەسێکیان خۆشدەوێت و ئەو بێدەنگییە لە ناخەوە وێرانیان دەکات، ئەوانەی تەمەنێك بە خۆشەویستییەکی بێ ئەنجامەوە بەڕێ دەکەن، ئەو کەسانەی دەترسن پەیوەندییەکی پڕ لە تاوان ئەزموون بکەن، چیرۆکی ئەو ئافرەتانەیە کە خیانەتی ھاوسەرەکانیان دەبینن بەڵام بە ھۆی ترسان لە وشەی بێوەژن و لۆمە و قسەی کۆمەڵگا بێدەنگن و جیانابنەوە، ئەو کەسانەی لە پێناو ھاوسەنگیی ڕەوشتیی لە کۆمەڵگەدا ناچارن قوربانیی بە ھەستەکانیان بدەن و بکەونە نێو ئەو بۆشاییەوە کە ھیچ قەرەباڵغییەك پڕی ناکاتەوە."
  },
  {
    "id": 11,
    "p": 11,
    "idPoster": "https://lh3.googleusercontent.com/Hp5mVgr8X9ySe1U4t2vv-dC3ewhA6jjJGjz9YGTyKL3fRNfna1Ch9_-1coQNnZ4RjmC-VM03a3_jK6IlNf4ukvuZt8CRLy8NfG8egFry005gT6Ep4I3OSb0utKXvzYr__kwl4iDD5Q=w2400",
    "memberNameEnglish": "hawre-kamal",
    "typeSeries": "series",
    "title": "Dark 2017 - 2020",
    "photo": "Dark.jpg",
    "writingN": "نوسینی: ئەمیر موحەممەد و هاوڕێ کەمال",
    "nameF": "زنجیرەی تاریکی ٢٠١٧ - ٢٠٢٠",
    "description": ".دوێنێ و ئەمڕۆ و بەیانی، زنجیرەیەک نین لەدوای یەک هاتبن، بەڵکو پەیوەستن بە بازنەیەکی کۆتایی نەهاتوو\nنجیرەی ئەڵمانی دارک ـ دارک  زنجیرەیەکی تۆڕی نێتفلیکسە، سەر بە ژانری خەیاڵی زانستی، نهێنی ئاڵۆزە. بەگشتی دەتوانین بڵێین چیرۆکەکەی دەربارەی گەشتی کات - تایم تراڤڵ و  فرەگەردوونی - مەڵتیڤێرس یە، و لەسەر کۆمەڵێک بیردۆز داڕێژراوە کە بە درێژایی بابەتەکە هەموو بیردۆزەکان دەخەینەڕو و شیکردنەوەی بۆ .دەکەین\nسپۆیڵەر ئەڵێرت ⚠\nڕووداوەکان لە شارۆچکەیەکی ئەڵمانیا بەناوی (ویندن) ڕوودەدەن، چیرۆکی سێ نەوەی ئەم شارۆچکەیە دەگێڕنەوە لە چەند کاتێکی جیاوازدا کە هەموویان پەیوەستن بەیەکەوە، ڕووداوەکان بە وردی لەم ساڵانەدا ڕوودەدەن (١٨٨٨، ١٩٢١، ١٩٥٣، ١٩٨٦، ٢٠١٩، ٢٠٥٢) لە سوڕێکی ٣٣ ساڵیدا هەمیشە دووبارە دەبنەوە، هەندێ لە کارەکتەرەکان توانیویانە گەشت بکەن بەناو کاتدا لە ڕێگەی ئەشکەوتەکە، یان ئامێری کاتەکە، یان کورسی ناو ژێرزەمینەکە، ئەمانە دەتوانن ٣٣ ساڵی بتگەڕێننەوە بۆ دواوە یان ٣٣ ساڵ بۆ داهاتوو، بەڵام لە هەموویان پێشکەوتووتر کونە کرمیەکەی ئادەمە کە ئەم سوڕە ٣٣ ساڵیە تێکدەشکێنێت و دەتوانیت بۆ هەر شوێن و کاتێک بتەوێت گەشت بکەیت.\nوەک وتمان زنجیرەکە ئەڵمانیە وە پاشخانی زنجیرەکەش پشتی بە بیردۆزەکانی دوو زانا و فەیلەسووفی گەورەی ئەڵمانی بەستووە ئەوانیش فریدریک نیچە و ئەلبێرت ئاینیشتاینی بلیمەتن، بزانین چۆن؟ نیچە بیردۆزێکی هەیە بەناوی دووبارەبوونەوەی هەتاهەتایی ـ ئیتێرناڵ ریکورێنس بەپێی ئەم بیردۆزە گەردوون و هەموو وزە و بوونەکانی ناوی بەردەوام بە شێوەیەکی دوانەهاتوو لەناو ژمارەیەک شوێن - کاتی بێکۆتاییدا خۆیان دووبارە دەکەنەوە، بەپێی ئەم بیردۆزەی نیچە من چەندەها جاریتر لە ڕابردوودا ئەم وتارەم نووسیوە و تۆش خوێندووتەتەوە و لە داهاتووشدا ئەمە بەردەوام دووبارە دەبێتەوە.\nگەشتی کات لەم زنجیرەیەدا پشتی بە کونە کرمیەکان ـ ۆرم هۆڵس بەستووە کە ئەمەش یەکێک لە بیردۆزەکانی ئاینیشتاینە، یەکەمجار بیرۆکەی کونە کرمیەکان ساڵی ١٩١٦ سەری هەڵدا کاتێک (لودویک فلام) بە پشت بەستن بە بیردۆزی ڕێژەیی گشتی ئاینیشتاین پێشنیاری هەبوونی کونە سپیەکان ـ وایت هۆلس هۆلس کرد کە پێچەوانەی کونە ڕەشەکان ـ بلاک هۆلس شت فرێ دەدەنە دەرەوە کە کونە ڕەشەکان شت هەڵدەلوشن، دواتر لە ساڵی ١٩٣٥دا ئاینیشتاین و فیزیازانی ئیسڕایلی نەیسن ڕۆوزن هەر بە پشت بەستن بە بیردۆزی ڕێژەیی گشتی پەرەیان بە بیرۆکەکەدا و وتیان لەناو کات/شوێن ـ تایم/سپەیس دا کۆمەڵێ پرد بوونی هەیە کە دوو خاڵی جیاواز پێکەوە دەبەستێتەوە، ماوەی کات و دووری نێوان ئەم دوو خاڵە کەم دەکەنەوە ناویان لێنا پردەکانی ئاینیشتاین/ ڕۆوزن ـ ئینستاین/رۆسن بریدگ کە لە ڕۆژگاری ئەمڕۆدا بەم پردانە دەڵێین کونە کرمیەکان، کە دەتوانن دوو خاڵی جیاواز پێکەوە ببەستنەوە کە دووری نێوانیان هەزاران ساڵی ڕووناکی بێت، یان چەند مەترێکی کەم بێت، یان لە دوو گەردوونی جیاوازدا بن، یان دوو خاڵی جیاواز لەناو کاتدا؛ وەک ئەمەی زنجیرەی دارک.\nبەگشتی ڕوداوەکان ئەو کاتە دەستیان پێکرد کە باوکی (یۆناس) خۆی کوشت، بەڵام دواتر بۆمان دەرکەوت ئەوە سەرەتا نەبووە، کەواتە تا ئێستا نازانین لەکوێوە ئەم دووبارە بوونەوەیە دەستیپێکرد، لە کۆتایی وەرزی دووەمدا بینیمان نامۆکە (یۆناسی تەمەن مامناوەند) لەگەڵ ماگنەس و فرانزسیسکا و بارتۆز گەشتیان کرد بێگوومان گەڕانەوە بۆ ساڵی ١٩٢١ و نامۆکە بووە ئادەم و ئەوانیش بوونە هاوکارەکانی وەک لە وێنەی گەشتیارەکاندا دەیبینین ئادەم لە ناوەڕاستدا دانیشتوە و ئەوانیش لە دەوری ئەون. لێرەوە ئادەم ڕێبازێک دادەمەزرێنێت بەناوی جیهان ئاوا دروستبووە کە ئەندامانی ئەم کۆمەڵەیە دەتوانن گەشت بە کاتدا بکەن. کەواتە ئادەم چی دەوێت؟ ئادەم نایەوێت بە هیچ شێوەیەک ڕێڕەوەی ڕووداوەکان بگۆڕێت بەڵکو دەیەوێت هەمووی وەک خۆی ڕووبدات میکڵ ون ببێت، مایکڵ خۆی بکوژێت، کۆتای جیهان ڕووبدات، تەنانەت مردنی خۆشەویستەکەشی مارتا ڕوبدات، کە بە یۆناس دەڵێت (ئازاری مردنی مارتا وایلێدەکات لە داهاتوودا ببێت بە ئادەم) هەروها دەیەوێت ئەم جیهانە بەتەواوی لەناوبچێت و جیهانێکی نوێ دروست بکات بەبێ کات(کە کات لەلای ئەو خودایە) کەواتە ئادەم پێشتر بە هەموو ئەو ڕووداوانەدا تێپەڕیووە و دەزانێت هیچی لەدەست نایەت، پێویستە تا کۆتای هاتنی ئەم سوڕە چاوەڕێ بکات. دەزانێت هەموو داهاتووی تۆ هۆکار و بەرەنجامی ڕووداوێکی ترە بەڵام سەرەڕای ئەوەش لە دژی کات دەجەنگێت و دەیەوێت مرۆڤەکان لە زیندانی کات ڕزگار بکات.\nجا ڕێبازەکەی ئادەم تاقیگەیەکیان هەیە کە بارستەیەکی ڕەشی گەورەی تێدایە(من لە سەرەتای وتارەکەدا بە کونە کرمیەکەی ئادەم ناوم هێنا) ئەم بارستە ڕەشە دوا قۆناغی گەشەسەندنی ئامێری کات ـ  تایم مەشینە کە بە سوود وەرگرتن لە (کۆیلی تێسلا) دەتوانێت بۆ هەر شوێن و کاتێک ئارەزووی دەکەی گەشت بکەیت. ئەم کونە کرمیەی ئادەم لە ساڵی ٢٠٥٣دا واتە دوای کۆتای جیهان لەناو نەچووە، یۆناس بەکاری دێنێت بۆ گەڕانەوە بۆ ڕابردوو بەڵام ئەو خەڵکانەی ماونەوە هیچیان ئاگاداری ئەمە نین، چونکە شوێنەکەی قەدەغەکراوە و ئەو خەڵکە ڕێبازەکەی ئادەم وەک ڕزگارکەر دەبینن و ئیلیزابێسی کچی شارلۆت سەرکردایەتیان دەکات کە نوح بەڵێنی پێداوە ڕێگەی ناو ئەشکەوتەکە ڕۆژێک دەکرێتەوە و خەڵکی لەوێوە بەرەو بەهەشت دەڕۆن. لە سەرەتای وەرزی دووەمدا بینیمان کاتێک گروپەکەی ئیلیزابێس دوو پیاو لە سێدارە دەدەن چونکە چوونەتە ناوچەی قەدەغەکراو یەکێکیان دەڵێتتۆ ناتوانیت خودا بشاریتەوە، ئەو بەتەنها هی تۆ نیە مەبەستیان لە خودا مادە ڕەشەکە بوو.\nبەپێی ئەو وردەگۆڕانکاریانەی لە سوڕخواردنە گەورەکەدا ڕودەدەن کەسێکی یاخی دروست دەبێت بەناوی (کڵاودیا تیدمان) کە ژنێکی پیرە وادەردەکەوێت لە زۆربەی بڕیارەکانی ژیانی پەشیمان بێت، یەکەم ژنە لە ساڵی ١٩٨٦دا دەبێتە بەڕێوبەری وێزگە ئەتۆمیەکە و تێبینی حاڵەتێکی تیشکدانی نائاسایی دەکات لە داتاکانی ساڵی پێشوودا، کە ئەو حاڵەتەش بەڵگەیەکە بۆ هەبوونی تەنۆلکەی خودا ـ گۆد پارتیکڵ  ئەو مادەیەیە ئامێری کات ـ  تایم مەشین بەکاریدەهێنێت بۆ گەشتەکان. ئەم تەنۆلکەی خودایە لە جیهانی زانستدا پێی دەوترێت بۆزۆنی هیگز کە لە ساڵی ١٩٦٠ لەلایەن سێ زانای فیزیاییەوە پێشبینی هەبوونی کرابوو، کە دەڵێت: تەنۆلکە سەرەتاییەکانی وەک پڕۆتۆن و ئەلیکترۆن بەهۆی کاریگەریان لەگەڵ بۆزۆنی هیگزدا بارستاییان هەیە. بەڵام بوونی ئەم تەنۆلکەیە تا ساڵی ٢٠١٢ نەسەلەمێندرا کاتێک لەو ساڵەدا بەهۆی پێکدادەری گەورەی هایدرۆنیەوە - ئێج ل سی دۆزرایەوە.\nکلاودیا هەرخۆشی ئامێری کاتەکەی دروست کردووە چونکە ئەو بوو نەخشەی دروستکردنەکەی دا بە سەعاتچیەکە و داوای لێکرد ئامێرەکەی بۆ دروست بکات. جا کڵاودیا لە دژی ڕێبازەکەی ئادەمە و هەوڵدەدات ڕێڕەوی ڕووداوەکان بگۆڕێت تا سوڕە ٣٣ ساڵیەکە تێکبشکێنێت و وا پێدەچێت نامۆکە(یۆناسی تەمەن مامناوەند) هاوپەیمانی بێت، کەواتە ئادەم و کلاویا هەردووکیان هەمان ئامانجیان هەیە ئەویش شکاندنی سوڕەکەیە بەڵام بە دوو ڕێگەی جیاواز.\nکاتێ لە وەرزی یەکەمدا منداڵەکان ونبوون وتمان پرسیارەکە لەکوێ و کێ و چۆن نیە بەڵکو پرسیارەکە ئەوەیە کەی ڕوویدا؟ بەڵام لە کۆتای وەرزی دووەمدا بینیمان کاتێک مارتا مرد، دوای کەمێک مارتایەکەی تر هات و یۆناس پرسیاری لێکرد لە چی کاتێکەوە هاتوویت؟ بەڵام وتی پرسیارەکە کەی نیە بەڵکو ئەوەیە لە چی جیهانێکەوە هاتووم؟ کە ئەوە هێندەی تر زنجیرەکەی ئاڵۆز کرد و بیردۆز￵ێکی تر هاتە ناوەوە کە پێی دەڵێن گەردوونی هاوبەر یان هاوتەریب - پارارێڵ یونیڤێرس کە پێیوایە جیهانی ئێمە تەنها نیە و هەر جیهانێک هاوسێیەک یان زیاتری هەیە لەکاتێکی جیا و بەهەمان ناوەڕۆکی ئەوەی ئێمە کە مرۆڤەکانی ناوی سەرپشکن لە بڕیاردان و ئەنجامی جیاشیان تێیدا دەست دەکەوێت. کە ئەمەش زیاتر وەرزی سێی زنجیرەکە پشتی پێدەبەستێت.\nواتە لە وەرزی سێیەمدا مەسەلەکە دوو ئەوەندەی تر ئاڵۆز بوو، چونکە بیردۆزی فرەگەردوونی ـ مەڵتیڤێرس هاتە ناوەوە، بۆیە لەباتی سێ کارەکتەر بۆ هەر کەسایەتیەک شەش کارەکتەرمان هەبوو! وە ڕوبەڕوی سێ جیهان بووینەوە ئەوانیش جیهانی ئادەم و جیهانی ئێڤا(حەوا)و جیهانی بنەڕەت. زنجیرەکە پشت دەبەستێ بە کۆمەڵێک بیردۆز و بنەمای تر لە گرنگترینیان کوانتەم ئینتێنگلمێنت - گیرۆدەیی کوانتەمی کە بچوکترین یەکەی وزەیە بە بیردۆزی بڕەبیردۆز کە پەیوەندی لەنێوان تەنۆلکەکانی دوو جیهان یان زیاتر دروست دەکات ئەم دیاردە فیزیاییە دەڵێ; دەکرێ دوو تەنۆلکەی بەیەک بەستراو کاریگەریان لەسەر یەکتری هەبێ، و لە یەکێکیان تێبگەین بە تێگەیشتن لەوەی تریان، تەنانەت ئەگەر مەودایەکی زۆریش لەنێوانیان بێت. لە ڕاستیدا دەکرێ بڵێین تێکهەڵچونی ڕاستیە جیاوازەکانە، بەجۆرێک دەکرێ کات بۆ ماوەیێکی کورت بوەستێ و ببێتە هۆی لێکجیابونەوەی هۆکار و ئەنجام، لە کاتی بەردەوامبوونەوەی کاتەکەدا دابەشبونی کات ڕوبدات و ڕوداوەکان بەردەوام ببن، بەڵام بە دوو ڕێگای جیا، هەروەک پشیلەکەی (تانهاوس) باسی دەکات کە ئەویش بیردۆزێکی فیزیای کوانتەمە ناوی پشیلەکەی شرۆدینگەرە کە لەهەمان کات دەتوانێ مردوو و زیندوو بێت.\nکوڕەکەی تانهاوسی سعاتچی لە جیهانی بنەڕەتدا - ؤرجیناڵ ۆرد بەهۆی گرژیەک لەگەڵ باوکی توشی ڕوداوێک دەبێ، خۆی و هاوسەرەکەی و منداڵەکەی دەمرن. تانهاوسی باوک خەفەتبار دەبێ بەم ڕوداوە و ئامێرێکی کات دروست دەکات لە ساڵی ١٩٨٦ بۆ گەڕانەوە بۆ ڕابردوو، تاوەکو ڕێگری لە ڕوداوەکە بکات. واتە لە ڕاستیدا جیهانی ئادەم و ئێڤا(حەوا) بوونیان نیە، بە پشتبەستن بە بیردۆزی پارارێڵ یونیڤێرس - جیهانی هاوبەر دروست بوون، لەبەرانبەردا یۆناسی تەمەن مامناوەند لە جیهانەکەی خۆیدا لە ساڵی ١٩٨٦ کونە کرمیەکە دەخاتەکار، هەڵبەت ئەوەش سەرەتاکەی دیار نیە، ئەوەی ئێمە دەیزانین یۆناسی تەمەن مامناوەند لە ساڵی ١٨٨٨ نەخشەسازی کۆیل و کونە کرمیەکەی کردوە بەڵام پێویستی بەو سوڕ خواردنە ٣٣ ساڵیە بووە تاوەکو ماددە کارپێکەرەکەی پێ وەچنگ بخات، کە دواجار لەلایەن مارتای جیهانی ئێڤاوە دەستیکەوت.\nشتێک کە گرینگە بیزانین ئەوەیە ئەم سوڕە ٣٣ ساڵیە ￵زۆرجار خولی خواردوە ڕەنگە سەدان جار یان هەزارن، تاوەکو لەکۆتا سوڕ کلاودیای پیر دروست بووە، ئەمەش بە گۆڕانکاری بچوک لە سوڕەکاندا ڕویداوە تاوەکو دەگەینە کلاودیای پیر و یارمەتی ئادەم(یۆناسی پیر) دەدات بۆ تێکشکاندنی سوڕەکە. وە کات یەکسان نیە لەنێوان جیهانەکان واتا ئەو ڕوداوانەی لە سوڕە گەورەکەی نێوان جیهانی ئادەم و ئێڤادا ڕودەدەن، دەکرێ لە جیهانی بنەڕەتدا چەند کاتێکی کەم تێپەڕیبێت.\nبە وردی ئەوانەی گەشت دەکەن بەکاتدا و سوڕەکە بەهۆیانەوە گۆڕانکاری تێدەکەوێت بریتن لە (یۆناس، بارتۆز، ئۆلریک، هانا، مارتا، میکێل، شارلۆت، ئێلیزابێس، نوح، کلاودیا) لە جیهانی ئێڤاشدا (مارتا، فرانسیسکا، ماگنەس، بارتۆز) ڕۆڵێکی بەرچاویان هەیە و لە جیهانی بنەڕەتیشدا تانهاوسی سعاتچی.\nجیهانی ئێڤا و جیهانی ئادەم دوو جیهانی بەیەکەوە بەستراون کە کارەکانی یەکتری تەواو دەکەن بۆ سوڕ خواردنە گەورەکە لەنێوانی دوو جیهانەکەدا، کە تیایدا ئادەم و ئێڤا دەگەڕێنەوە خاڵی سەرەتا بە زیندوویی، چونکە بینیمان لە وەرزی دووەم بەهۆی سەرکێشی یۆناسەوە ئادەم; مارتا دەکوژێ تا یۆناس ناچار بکات شوێن فەرمانەکانی بکەوێ و سوڕەکە بەردەوامی هەبێ.\nکوشتنی مارتا وا لە ئێڤا(مارتای جیهانەکەی تر) دەکات لەو سوڕە ٣٣ ساڵیانەی لە جیهانەکەیدا هەیە ئامێرێکی کاتی جیهانبڕ دروست بکات کە پێی دەڵێن  ئامێری کاتی ئاڵتونی - گۆڵدن تایم مەشین بۆ ئەوەی مارتا گەنجەکەی خۆی ئاڕاستەی جیهانی ئادەم بکات و یۆناسی گەنج لەگەڵ خۆیدا ببات پێش ئەوەی سوڕەکەی جیهانی ئادەم دەست پێبکاتەوە. \nڕونکردنەوەیەک: (پشت بەستن بە بیردۆزی جیهانی هاوبەر - پارارێڵ یونیڤێرس هەموو شتەکان وەک خۆی ڕونادەن و گۆڕانکاری تێدەکەوێ بۆ نمونە: لە جیهانی ئێڤادا; مارتا لە شوێنی یۆناسە و تەجرەبەی ڕوداوەکانی یۆناسی جیهانی ئادەم دەکات) واتە ئادەم و ئێڤا هەمان بیرۆکەیان هەیە بۆ دوبارە بوونەوەی ڕوداوەکان.\nئادەم لە جیهانەکەی خۆیدا نوحی ڕاسپاردوە نەهێڵێت ڕوداوەکان گرژی و گۆڕانکاری گەورەی تێکەوێ، بە پەیمانی ئەوەی شارلۆتی کچی نەبێتە قوربانی سوڕەکە. شارلۆت نازانێ نوح باوکیەتی چونکە شارلۆتی ٢٠١٩ و ئیلیزابێسی ٢٠٥٢ی کچی شارلۆت، هەڵساون بە ڕفاندنی شارلۆتی ساوای ٢٠٥٢ بۆ گەڕاندنەوەی بۆ لای تانهاوسی سعاتچی جیهانی ئادەم لە ساڵەکانی ١٩٨٠کان تاوەکو سوڕەکە کێشەی تێنەکەوێت، و ڕایبگرن لە دروستکردنی ئامێرێکی کاتی تر کە ئەگەر ڕاینەگرن تانهاوس بەهۆی ئازاری لەدەستدانی خێزانەکەی ئامێرێکی تر دروست دەکات لە جیهانی ئادەمدا، کە ئەوەش دەبێتە هۆی دروستبوونی کۆمەڵێک جیهانی تر و کارەکان ئاڵۆزتر دەبن.\nبە گشتی کوشتنەکان و ئاسایشی سوڕەکە نوح سەرپەرشتی دەکات، بۆ ئەوەی بتوانێ داهاتوی کچەکەی بگۆڕێ، بەڵام بێخەبەرە لەوەی ئەویش یەکێکە لەو ئەندامانەی سوڕخواردنەکە پشتی پێ دەبەستێت و بەکاردەهێنرێ، تەنانەت ساتی هەڵگەڕانەوەکەشی لە ئادەم بەشێکە لە پلانەکە کاتێک نوح کڵاودیای پیر دەکوژێت و پارچە کاغەزەکانی دەست دەکەوێت، کە دڵنیای دەکاتەوە ئەم سوڕە بەردەوامی دەبێت، نوح لەلایەن ئەگنەسی خوشکی خۆیەوە دەکوژرێت، چونکە ئەگنەسیش بەرژەوەندی لە سوڕەکەدا هەیە.\nئەوەی جێی ئاماژەیە کارکتەرە بێ ناوەکە;نەناسراوەکە(کە یەک کەسە لە سێ تەمەنی جیادا و دایمە پێکەوەن لە گەشتاکانیاندا) وادەردەکەوێ کار بۆ ئێڤا دەکات، کوڕی یۆناس و مارتای جیهانی ئێڤایە، کار بۆ ئەوە دەکات خاڵی سەرهەڵدانی گۆڕانکاریەکان ببڕێت (بەهەمان شێوەی نوح بەڵام دوو ڕێگەی جیاوازیان هەیە یەکێکیان بە ئایین و ئەویتریان بە توندوتیژی و جەنگ) چونکە ئێڤا خۆی هاوێنەی یۆناسە و عاشقی مارتایە(کە لە سەرەوە ئاماژەم پێکردوە ئێڤا لەجێی یۆناسە لە جیهانی هاوبەردا) \nلەگەڵ ئەوەشدا کڵاودیا زیاتر بەرەوپێشچونی بەخۆیەوە بینیوە بە پەیوەندی کردن بە جیهانەکەی ئێڤاوە، کە هەڵساوە بە کوشتنی کڵاودیای جیهانی ئێڤا و خۆی لە شوێنی ئەو کار دەکات، و ئامێری کاتە ئاڵتونیەکە - گۆڵدن تایم مەشین ی دەستکەوتوە کە دەتوانێ بۆ هەر خاڵ و جیهانێک بیەوێ گەشت بکات. کڵاودیا دەیهەوێ ئەوە بۆ ئادەم دوپات بکاتەوە ئەم سوڕە بێسودە تاوەکو تانهاوسی جیهانی بنەڕەت ڕانەگرێ لە دروستکردنی ئامێری کات، بۆیە ئامێری کاتەکە دەدات بە ئادەم بۆ ئەوەی ئەویش بیدات بە یۆناسی گەنج تاوەکو یۆناسی گەنج مارتای جیهانی ئێڤا بڕفێنێت و بچنە جیهانی بنەڕەت، بۆ ئەوەی ڕێگری لە ڕودانی ئەو کارەساتە بکەن کەبەسەر کوڕەکەی تانهاوسدا دێت.\n:ەنجام و کۆتاییەکەی\nلە کۆتایدا بینیمان لە ئێوارە خوانێک هانا و ڤۆلەر و کاترینا و ڕێگینا و پیتەر و بێنی کۆبونەوە لە جیهانی بنەڕەتدا - ئۆرجیناڵ وۆرد کاتەدا کۆمەڵێک پرسیار بۆ بینەر دروستبوو بۆچی ئۆلریک بوونی نیە؟ بۆچی میکێل بوونی نیە ؟بۆچی شارلۆت بوونی نیە؟ بۆچی ئەلێکسانەر تیدەمان بوونی نیە؟ ئایا فرانسیسکا و ئیلیزابێس و یۆناس و مارتا و میکێل و ماگنەس دوبارە لەدایک دەبنەوە لە جیهانی بنەڕەت؟ بێگ\nبێگومان وەڵامەکەش نەخێرە، لەدایک نابن چونکە لە جیهانی بنەڕەتدا گەشتی کات بوونی نەبووە، بەهۆی ئەوەی تانهاوس خێزانەکەی لەدەست نەداوە تا ئامێری کات دروست بکات، لەبەر ئەوەیش هێندێک لە خانەوادەکان بەرهەمی گەشتی کاتن و بەهۆی گەشتی کاتەوە دروست بوون وەک; خانەوادەی نێلسن، هەروەها خانەوادەی کانوالد و دۆبلەرەکان و خانەوادەی تیدمان لەدایک نابن. واتە شارلۆتیش بوونی نابێت چونکە ئەویش لە داهاتوو لەدایک بووە. هەروها بارتۆز بوونی نابێت چونکە ئۆلریک بوونی نەبووە تاوەکو بەهۆیەوە ئەلێکساندەر; ڕێگینا بناسێت کاتێک لە ساڵی ١٩٨٦دا گرژیەک ڕویدا لەنێوان ئولریک و ئەلێکساندەر و کاترینا و ڕێگینا کە بووە هۆی ناسینی ئەم دووانە و بەهۆیەوە ئەلێکساندەر دەستی بەکارکردن کرد لە وێزگە ئەتۆمیەکە.\nهەر لە کۆتا دیمەندا دەبینین (هانا) سکپڕە بە منداڵی ڤۆلەر و هەڵسوکەوتی نائاسایی و گوماناوی دەردەکەوێ، وە کاتێک لێی دەپرسن منداڵەکەت ناو دەنێی چی؟ دەڵێت; پێموابێ یۆناس! کە ئەوەش کۆمەڵێ پرسیاری تر دروست دەکات، گریمانەی من ئەوەیە( تەنها ڕای خۆمە) ئادەم و ئێڤا بوون بە خودا و لەناو کاتدان، بۆیە دەبنە هۆی دروستبوونی (دێژا ڤوو) کە دیاردەیەکە کەسی ئاسایی لە نەستەوە هەستی پێدەکات لە کاتی ڕودانی هەر شتێکی ئاسایی لە ژیاندا، کە وا هەست دەکات پێشتر ئەو ڕوداوەی بینیوە، ئەوەش وادەکات لە نەستەوە ئادەم و ئێڤا کاریگەری خۆیان لەسەر دوو کەسایەتی دابنێن کە لەخۆیانەوە نزیکن، کە ئەوەش وادەکات بگەڕێینەوە بۆ بنەمای گیرۆدەیی کوانتەمی - کوانتەم ئینتێنگلمێنت کە وادەکات دوو کەس هەست بەناسیاوی یەکتر بکەن وەک ئەوەی بڵێی; ماوەیەکی زۆر لەمەوبەر گەردیلەکانی من گەردیلەکانی تۆیان ناسیوە، لە کات و سەردەم و شوێنێکی تردا. بە گشتی زنجیرەی دارک دەپرسێت مرۆڤ چیە؟ خودا چیە؟ لە کوێوە گەیشتین بە ئێرە؟ ئایە بەڕاستی ئێمە لە ڕەفتارەکانمدا ئازادین؟ یان لەلایەن هێزێکی بان سروشتیەوە ئاڕاستە دەکرێین؟ ئەو هێزە خودایە؟ یان پڕەنسیپێکی فیزیایە و بەشێکە لە سروشت؟ دەتوانین ئەو خودایە تێپەڕێنین؟ \n/فەرهەنگۆک\nفەرهەنگۆک/ پێکدادەری گەورەی هایدرۆنی ـ یەکێک لە گەورەترین ئامێرەکان کە مرۆڤ توانیویەتی دروستی بکات تا ئێستا، بۆ لێکۆڵینەوە لە جیهانی وردی گەردیلەیی 'مایکرۆسکۆپیک' دواتر بووە هۆی دۆزینەوەی تەنۆلکەکانی بۆزۆنی هیگز، ئەم تاقیگەیە لەسەر سنوری نێوان فەرەنسا و سویسرایە، بریتیە لە تونێلێک کە درێژییەکەی حەڤدە میلە و بۆ ماوەی دە ساڵ کار لە دروستکردنیدا کراوە.\nLHC = Large Hadron Collider"
  },
  {
    "id": 12,
    "p": 12,
    "idPoster": "https://lh3.googleusercontent.com/shcGu7js68B3hg5Xxut4X-0cGNEPQyNWTq1cPuAR2hc7PS-7LHXiOIuseZx5AeI62ousGZlgcdNxPoF8U74GR92zm5pVMvZunQxXvJLAfg8JgRae33dmPRcAlFu1Bb5LsNrkYWp-zQ=w2400",
    "memberNameEnglish": "amir-mohamed",
    "typeChashn": "chashn",
    "title": "Anime - Manga",
    "photo": "Anime-Manga-Animation-Comic.jpg",
    "writingN": "ئەمیر موحەممەد",
    "nameF": "ئەنیمی و مانگا",
    "description": ":سەرەتا وشەی ئەنیمی\nوشەی ئەنیمی کورتکراوەی وشەی ئەنیمەیشنە کە بە واتای وێنەی جوڵاوی ژاپۆنی دێ، وێنەی جوڵاو شێوازێکی هونەریە کە تیایدا دەرهێنەری فیلمەکە هەڵدەستێ بە ئامادە کردنی هەندێک وێنە بۆ جوڵە و بزاوتن، نەک تۆمارکردنی بە ئامێری وێنەگرتن. هۆی کورتکردنەوەی وشەکەش بۆ موڵکدارێتی ئەنیمی بوو بۆ یابانیەکان، واتا هەموو ئەنیمیەک یابانیە و پەیوەندی بە وڵاتانی ترەوە نیە، وە هەندێک جار پێی دەڵێن جاپانیمەیشن.\nمێژووی دروستبونی:\nمێژووی دروستکردنی یەکەم ئەنیمی دەگەرێتەوە بۆ ساڵی ١٩٠٧ کە بە ناوی کاتسودۆ شاشین بوو، ماوەکەی تەنها سێ چرکە بوو، لەبەر ماوە کورتەکەی بەیەکەم ئەنیمی دانەنرا بەڵام بەهەرجۆرێک وەک یەکەم وێنەی جوڵاو ناسرا\nدووەم وێنەی جوڵاو دوای ١٠ ساڵ بەرهەم هێنرا لە ساڵی ١٩١٧ بە ناوی ناماکۆرا گاتانا، بەڵام ئەویش بەهەمان هۆکاری ئەوەی تر کە ماوەکەی کورت بوو و بێدەنگ بوو بۆیە ئەویش بەیەکەم ئەنیمی پرۆفیشناڵ دانەنرا. بەهەمان شێوە زۆر وێنەی جوڵاوی تر بەرهەمهێنران کە زیاتر بەمەبەستی ڕێکلام و بازرگانی بوون چیرۆک و پەیامێکی تەواویان نەبوو بۆیە هیچیان نەبوونە خاڵی وەرچەرخانی ئەنیمی.  تاوەکو لە ساڵی ١٩٣٣ کێنزۆ ماساوۆکاهات و یەکەم ئەنیمی دەنگداری دروست کرد. لەوێوە وردەوردە بەرەوپێشچونی بەخۆیەوە بینی تا لە ساڵی شەستەکانی سەدەی ڕابردوو گەیشتە ترۆپک و لە ساڵی ١٩٦٣ ئەستڕۆ بۆی تێدا بەرهەم هات، کە مانگاکەی لە ساڵی ١٩٥٢ لەلایەن نوسەر و ئارتێستی مۆدێرنی مانگا تۆمینۆ یۆشیوکی نوسرابوو. کاری دەرهێنانەکەیشی لەلایەن ئۆسامو تیزۆکا بۆ کرا، کە خەڵکێکی زۆری بەدەوری خۆیدا کۆکردەوە و ئەنیمی بەوڵاتانی ئەوروپا و ئەمریکا بڵاوبویەوە و فۆرمێکی تری وەرگرت.\nلە ئێستادا ٤٣٠ ستۆدیۆی بەرهەمهێنانی ئەنیمی هەیە دیارترینیان ستۆدیۆ جیبلیە، یەکێک لەو کەسانەی دەستێکی باڵای هەبووە و زۆربەمان لەگەڵ ناوی ئەو بیرمان بۆ لای ئەنیمی (کۆنان کوڕەکەی دواڕۆژ) دەچێ کە لای ئێمە بە (عەدنان و لینا) ناسراوە ئەویش هایاو مایازاکیە، کە یەکێک لە دامەزرێنەرەکانی ستۆدیۆ جیبلیە و کۆمەڵێک بەرهەمی ناوازەی هەن وەک و دەرهێنەر و ئارتێست، بەڵام ئەنیمی تەنها لە کارەکانی مایازاکی و ئیزاو تاکاهاتا و ستۆدیۆ جیبلی کورت ناکرێتەوە، ئەوان تەنها نمونەیەکی سەرکەوتون کە لێرە ناوم هێناون، ئەوەی پێشی وابێت بە ناسینی کارەکانی مایازاکی ئەنیمی ناسیوە هەڵەیە، چونکوو دنیای ئەنیمی دنیایەکی تەواو فراوانە و ئەنیمیەکان فرەجۆرن، هەروەها هەوادارێکی زۆری هەیە لە سەرانسەری جیهان.\nمانگا چیە؟\nمانگا بریتیە لە چیرۆکی نەخشێندراوی وێنەیی، مێژوویەکی کۆنی هەیە لای یابانیەکان، کە دەڵێن لە سەدەی دوازدەوە هەر هەبووە و مێژوێکی ئاڵۆز و درێژی لەگەڵ تابلۆی ژاپۆنیدا هەیە، بەڵام بەپێی زۆربەی سەرچاوەکان لە سەدەی هەژدەدا وەکو هونەر ناسێنراوە و جیاکراوەتەوە، بەهۆی ئەوەی لە پێشتردا تەنها وێنەکێشان بووە و چرۆکەکانی بێ سەروبەر و پچڕپچڕ بووە. مانگاش وەکو ئەنیمی لەدوای جەنگی جیهانی دووەم بەرەوپێشچونی تەواوەتی بەخۆیەوە بینیوە و بووەتە سەرچاوەیەکی داهات بۆ یابانیەکان و مانگای مۆدێرن دروست بووە، هەروەها مانگا وێنەکانی ڕەش و سپین و بەدەست دروست دەکرێن، وە هەر مانگایەک سەرکەوتنێکی باش بەدەست بهێنێت دەکرێت بە ئەنیمی. هەموو ئەنیمیەک تەنانەت ئەوانەی بیرۆکەکانیان پەیوەندی بە مانگایێکەوە نەبووە کە ئەوە دەگمەنە، سەرەتا دەبێ بکرێن بە مانگا و بەرهەمهێنەکانی ئەنیمیەکە  هەڵیسەنگێنن، واتە ئەسڵی هەر ئەنیمیەک مانگایە و تاوەکو نوسەری ئەنیمیەکە مانگایەکی بۆ ئەنیمیەکە نەنوسیبێت دەست ناکرێت بە دروستکردنی ئەنیمیەکە.\nهەربۆیە هەمیشە ناوی مانگا و ئەنیمی لە تەنیشتی یەکتریەوەن و پەیوندیەکی دانەبڕاویان هەیە لەگەڵ یەکتریدا. مانگا تایبەتە بە یابانیەکان و هاوتای کۆمیکی ئەمریکیە، هەروەها لای چاینیەکان مانوایە و لای کۆریەکان مانهوایە، بەڵام هیچیان هێندەی مانگای یابانی بەناوبانگ و پڕخوێنەر نین.\nئەنیمەیشن و کۆمیک زۆر بە کورتی:\nگەر ئێستا بەتەواوی مانگا و ئەنیمیت ناسیبێت ئەوا ئەنیمەیشن و کۆمیکیشت ناسیوە، ئەنیمەیشن هەمان پێناسەی ئەنیمی هەڵدەگرێت و پشکی گەورەی بەرهەمهێنانەکانی بەر ئەمریکا دەکەوێت، بەڵام تایبەت نیە تەنها بە ئەمریکا، بەرهەمی هەموو وڵاتانی تریش هەر ئەنیمەیشنی پێدەگوترێت جگە لە یابان. لە ساڵی ١٩٢٨ یەکەم کاسێتی دەنگدار لە پاڵەوانێتی میکی ماوس بەرهەمهێنراوە. ئەوەی ئەنیمەیشن جیا دەکاتەوە لە ئەنیمی زۆربەی وێنەکانی لە ڕێی کۆمپیتەرەوە دروست دەکرێن و دەجوڵێنرێن، پێچەوانەی ئەنیمی کە وێنەکانی بەدەست دروست دەکرێن و لە مانگاوە وەردەگیرێن. کۆمیکیش هەمان شێوەی مانگا چیرۆکی وێنەییە، کۆمیک زیاتر نامیلکە و کتێبی بچوکن چیرۆکەکانی زیاتر دەربارەی سوپەرهیرۆکانن. لە کۆمیکدا گرنگیەکی تەواو بەکارەکتەر دەدرێ بۆ ڕاکێشانی سەرنجی خوێنەر، نمونەی کارەکتەرەکانیش کە زۆر دیار و بەناوبانگن جۆکەر و کەسایەتی (V) و باتمان و....هتد."
  },
  {
    "id": 13,
    "p": 13,
    "idPoster": "https://lh3.googleusercontent.com/5ssUx1-UrfhxVN7sj9iXCrwOOIscsvG_v5lmmmHQixrdpsrMpyC62DxDuh6JdWaiu00jiI94-e_xu7OyLO7VGmK4Ek3uzgK-qssik1NU8iH0WtbMV_hA54kS0qoFimao0_V-VkpbmQ=w2400",
    "memberNameEnglish": "zardash-nawzad",
    "typeFilm": "film",
    "title": "Autumn Sonata 1978",
    "photo": "Autumn sonata.jpg",
    "writingN": "زەردەشت نەوزاد",
    "nameF": "سۆناتای پایز ١٩٧٨",
    "description": "بێرگمان لە فیلمی ئەمجارەیدا باس لە پەیوەندی نێوان کچ و دایکی دا دەکات. فیلمەکە هەرووەک دوو فیلمەکەی پێشوتری بێرگمان گریان و چرپەچرپەکان و ڕووپۆش دەچێتە نێو قوڵایی دەروونی کارەکتەرەکانی، کاری فیلمەکە نزیکە لە کاری دوو فیلمەکەتری بەڵام بەشێوەیەکی جیاواز تر بێرگمان دووبارە مەبەستی خۆی دەگەیەنێت.\nلە یەک لە ڕۆژەکان دوای ئەوەی هاوڕێیەکی دایکی کچەکە کۆچی دوایی دەکات بڕیاڕ دەدات دوای ماوەیەکی زۆر سەردانی کچەکەی بکات.\nدایکەکە کە ناوی شاڕڵۆتە پیانۆژەنێکی بەناوبانگە، بەهۆی کارەکەیەوە هەمیشە لە منداڵەکانی و ماڵەوەی دوور بووە، کاتەکانی بە زۆری تەرخان کردووە بۆ ژەنینی پیانۆ و ڕاهێنان کردن، کەمترین گرینگی و کاتی بەخشیوە بە منداڵەکانی، ئەمەش وای کردووە کچەکەی گەورەکەی کە ناوی ئیڤایە هەر لە منداڵیەوە دەروونی هەست بە تەنیای بکات، کەلە دیمەنێکدا دەیبینین ئیڤا کە منداڵە دوای ئەوەی دایکی دەوەستێت لە پیانۆژەنین دەیهەوێ بچێتە لای و تۆزێک گرینگی پێ بدرێت بەڵام دایکی پێی دەڵێت لە ئێستادا دەیهەوێ تەنیا بێت، بەم دیمەنە کورتە دەکرێ ژیانی منداڵی ئێڤا بهێنینە بەرچاومان کە بە چ شێوەیەک بووە، بێرگمان پێمان دەڵێت کەوا ئازارەکانی منداڵی هەرگیز بە تێپەڕ بوونی تەمەن ناڕوات، هەر کاتێک کە بینەری فیلمەکە دەبیت دەکرێ ئازارێکی هاوشێوەی ئیڤا بەبیری بینەر بێتەوە، لەو شەوەی کە ئیڤا و دایکی دەکەونە گفتوگۆ دەربارەی ژیانیان، کەلە فیلمەکە بینەری دەبین، نەڕۆشتنی ئازارەکانی منداڵی دووبارە دووپات دەبێتەوە، دەکرێت گرینگی پێنەدان بە منداڵ پێنەبەخشینی هیچ سۆزێک تا کۆتایی تەمەنی  پێوەی دیار بێت کەلێنک بۆ دەروونی ئەو کەسە دروست بکات، ئێڤا کە خوشکێکی خاوەن پێداویستی تایبەت  و نەخۆشی هەیە، لەگەڵ دایکی باس لەوە دەکات کەوا بەر لە ماوەیەک تەندروستی ئەو زۆر باشبوو تا ئەوکاتەی ئەهۆی ئەوەوە هاوڕێیەکی لێی دوور دەکەوێتەوە، بەمەش دەبێتە هۆی تێک چوونی باری دەروونی و جەستەیی، بەمەش بێرگمان پێمان دەڵێت بەتەنها گرینگی دان بە بەرژەوەندی و ئارەزووەکانی خۆت دەبیتە هۆی تێکدانی ژیانی کەسە نزیکەکانی خۆت.\nلە فیلمەکەدا چەندین دیمەنی گرتەی نزیک دەبینین، کە بێرگمان بۆ ئەوەی بینەر و کارەکتەر نزیک بکاتەوە لەیەک گرینگیەکی زۆر بە گرتەی نزیک دەدات، وە هەمیشە ڕۆڵگێران لە فیلمەکانی بێرگمان لە لوتکە دان، خانمە ئەکتەر گەورە ئینگرید بێرگمان لە فیلمەکەدا بینەری یەک لە جوانترین ڕۆڵگێرانەکانی ئەم خانمە دەبین، هەموو ئەم شتانەی کە پێویستە دەیدات بە کارەکتەرەکە شێوازی جوڵە شێوەی بە شێوەیەکی زۆر نایاب ڕۆڵەکەی بەرجەستە دەکات، وە هەروەها خانمە ئەکتەر لیڤ ئۆڵمان کە لە زۆرینە کارەکانی بێرگمان بوونی هەیە دووانەیەکی لێک دانەبڕوان لەگەڵ بێرگمان کەلە هەموو ئەم فیلمانەی بەشداری کردوە توانیوەیەتی جوانترین ڕۆڵگێڕان پێشکەش بکات.\nئەم بەرهەمەی بێرگمان یەکێکە لەم کۆمەڵە بەرهەمە نایابەی کە پێشکەش بە سینەمای کردووە، هەر کەسێک کە هاتە نیو جیهانە تایبەتەکەی بێرگمان پێویستە بینەری ئەم فیلمەشیان ببێت."
  },
  {
    "id": 14,
    "p": 14,
    "idPoster": "https://lh3.googleusercontent.com/T6MsruPYIC7R5v-wU51TBDL4xOvMisYNQDfRJpWXEl-MIW1Pb4Gkft6DfPY-v55rD5sOgQ7DBDUjWI_hGk9F2ydN8keeFi5u6aq5ek9brhFcWruZFJW-7B9ifXmcAVAkhFOsGK19xQ=w2400s",
    "memberNameEnglish": "shagul-fuad",
    "typeFilm": "film",
    "typeTop": "top",
    "title": "Dead Poets Society 1989",
    "photo": "poet.jpg",
    "writingN": "شاگوڵ فوئاد",
    "nameF": "کۆمەڵەی شاعیرە مردووەکان ١٩٨٩",
    "description": "شیکردنەوەی فیلمی کۆمەڵەی شاعیرە مردووەکان\nتەنها کاتێک دەتوانن شتەکان بەڕاستی بناسن کە بتوانن بە دیدێکی جیاوازەوە سەیری بکەن، تەنانەت ئەگەر ناڕاست و گەمژەش دەربکەوێت. کاتێک پارچە نووسراوێک دەخوێننەوە، تەنها بۆچوونی نووسەرەکە لەبەرچاو مەگرن، سەیربکەن بزانن بۆچوونی خۆتان چییە سەبارەت بەوە. دەبێت هەوڵبدەن تاوەکو دەنگی خۆتان بدۆزنەوە، چونکە هەرچەند درەنگتر دەستپێبکەن، ئەگەری گەیشتنتان بەو ئامانجە کەمتر دەبێت. (تارۆ) دەڵێت: 'تەمەنی زۆرێک لە مرۆڤەکان بە بێدەنگی و بێچارەیی بەهەدەر دەڕوات'، ڕێگە نەدەن شتی وا ڕووبدات، وریا بن!\nئەمەی بەڕێزتان خوێندتانەوە، وتەی مامۆستا (جۆن کیتینگ) بوو لە فیلمی (کۆمەڵەی شاعیرە مردووەکان)، ڕێگە مەدەن هەروا بە ئاسانی بەسەرتاندا بڕوات، جارێکی تریش بیخوێننەوە!\nببینن کاریگەرییەکەی چەند ناوازەیە! چی لەم وتەیەدا دەبینیت؟ دەیەوێت چیت پێ بڵێت؟ هەوڵبدەن دەنگی خۆتان بدۆزنەوە، مەکەونە ژێر کاریگەری بۆچوونی کەسانی دیکەوە بە شێوەیەک بۆچوونی خۆتان بخاتە ژێرپێوە. بەتەنها دیوێکدا لە شتەکان مەڕوانە، خاوەنی بڕیاری خۆت بە، بوێربە، یاخی ببە (یاخی بوونی ڕەها نا!)، هیچ کەسێک ناتوانێت ژیانی تۆ بژی، کەس ناتوانێت ئەوە تێبپەڕێنێت و بیچێژێت کە تۆ دەیچێژیت بە خۆشی و ناخۆشییەوە، ڕێگە مەدە کەس بڕیار لەسەر داهاتووت و ژیانت بدات گەر کرا و کۆتا ڕێگەچارەش مردن بوو،ڕێگە مەدە لە ژیانێکدا بژیت کە خۆت هەڵت نەبژاردووە چونکە ئەوە نابێتە ژیانی تۆ! (گرنگ نییە کەسانی دیکە چیت پێ دەڵێن، وشە و بیرۆکەکان دەتوانن جیهان بگۆڕن).\nبوون بە (دایک و باوک) شتێکی ئاسان و ڕەها و بە گۆترە نییە و یاری منداڵان نییە، جیا لە مرۆڤبوون و هاوسەر، دایکایەتی و باوکایەتیش زیاد دەکات بۆ لیستەکەت، کاتێک منداڵێک دەهێنیتە دنیاوە بێ ویستی خۆیی و بۆ حەزێكی کاتی خۆت (ئەگەر بە مەبەستیش بێت)، دەبێت توانای هەڵگرتنی ئەو بەرپرسیارێتییە گەورەیەشت هەبێت کە پێگەیاندنی کەسێک چەند قورس دەبێت، دەبێت بتوانیت قبووڵی جیاواز بوونی منداڵەکەت بکەیت، دەبێت وا هانی منداڵەکەت بدەیت خاوەن بڕیاری خۆی بێت نەک ئەوەی تۆ داهاتوو و هەموو ژیانی بۆ بەرنامەڕێژ بکەیت بێ ئەوەی گوێ بدەیتە بڕیار و هەست و خولیای منداڵەکەت، ئەو دەبێتە کەسایەتییەکی پێگەیشتووی سەربەخۆ نەک لەبەرگیراوە و کۆیلەی تۆ.\n(کۆمەڵەی شاعیرە مردووەکان ) فیلمێکە لە ژانرەکانی ( کۆمیدی و دراما) بە بەشداری ئەکتەری ئەمریکی (ڕۆبن ویلیام ) لە ڕۆڵی سەرەکی، کاتەکەی لە دوو کاتژمێر و هەشت خولەکدا خۆی دەبینێتەوە، فیلمەکە براوەی خەڵاتێکی ئۆسکارە بۆ باشترین سکرین پلەی کە ڕاستەوخۆ بۆ سکرین و سەر شاشە نووسرابێت و براوەی ١٩ خەڵاتی تر و پاڵێوراوی ١٨ خەڵاتی ترە،\nچیرۆکی فیلمەکە لەلایەن (تۆماس ئێچ. شوڵمەن)ەوە نووسراوە، کە دەوترێت لە ئەزموونی ژیانی ڕاستی خۆیەوە ئەمەی نووسیوە و کەسایەتی ( جۆن کیتینگ) و ڕەفتار و شێوازی وانە وتنەوەی لە دوو مامۆستای خۆیەوە وەرگرتووە کە وانەیان پێ وتوەتەوە. (ڕۆبن ویلیامس) کە ڕۆڵی مامۆستا (جۆن) دەبینێت دەتوانێت بەو نواندنەی دەیکات سەرسامت بکات، ئەی باوەڕ دەکەیت سەرەتا زۆر نامورتاح بووە بە وەرگرتنی ئەو ڕۆڵە؟ بەشێوەیەک نەیویستووە بە دایالۆگە نووسراوەکانەوە ببەسترێتەوە و زۆربەی قسەکان هی خۆیەتی، لە پاش ئەوە توانیویەتی بەردەوامی بە ڕۆڵەکەی بدات.\nلە سکرینە ڕەسەنەکەدا (کیتینگ) تووشی شێرپەنجە دەبێت و دەمرێت کە لە فیلمەکەدا وا نەبوو بەس ئەگەر وردبینەوە لەو کاتەی (کیتینگ) دەڵێت : (کارپێ دییەم، ڕۆژەکە بقۆزنەوە، ژیانتان خۆش و ناوازە بکەن) دەتوانرێت درک بەوە بکرێت."
  },
  {
    "id": 15,
    "p": 15,
    "idPoster": "https://lh3.googleusercontent.com/84dGm9K6ClP_RxkO3o1QDJDaknWkf0CPRQ80G5P6GYAORlyu2TLHXloV7mKg24V4P20Rn0Lb4ZwK2LKxzPS6xaGVscMyzostlIY2o2v8msgACOekkAA2XTLE8Tt_GLQuut0pDvMAtA=w2400",
    "memberNameEnglish": "shagul-fuad",
    "typeFilm": "film",
    "title": "Immortal beloved 1999",
    "photo": "beloved.jpg",
    "writingN": "شاگوڵ فوئاد",
    "nameF": "خۆشەویستی نەمر١٩٩٩",
    "description": "بیتهۆڤن و خۆشەویستی نەمر\nزۆربەمان ناوی (بیتهۆڤن و مۆزارت و باخ و هایدن و...) زۆرێک لە ئاوازدانەرە بەناوبانگەکانمان بیستووە و بێ ویستی خۆمان بێت یان نا گوێبیستی ئاوازەکانیشیان بووین ، بەڵام چی دەربارەی کەسایەتییان؟ چی دەربارەی ژیانیان؟ هەرگیز بیرت لەوە کردۆتەوە ئەم کەسە نەمرانە چۆن ژیاون؟ بەهرەکانیان سەرچاوەکەی چییە؟ خواپێداون یان خۆپێداون؟ بینەری فیلمێک بووم دەربارەی ژیانی ئەمادیوس مۆزارت و مردنە تەمومژاویەکەی و دڵخۆشم ئەمساڵیش زیاتر ئاشنای ئاواز دانەرە شرینەکە (بـیتهـۆڤـن) بووم..\nبەڕێزان و خانمان، (خـۆشەویستی نەمر ـ ئیمۆرتاڵ بیڵۆڤد) فیلمێکی دوو کاتژمێر و یەک خولەکی لە ژانرەکانی (دراما و میوزیک و ڕۆمانسی و بایۆگرافی) ژیانی چەند ساڵێکی ئاوازدانەری ئەڵمانی بیتهۆڤن'ـتان دەخاتە بەرچاو،بیتهۆڤن خـاوەنی میوزیکە بەناوبانگەکانی وەک (سایلێنس و فور ئیلیس و ۆد تو جۆی و موون لایت سۆناتا..)،\nهەر کاتێک گوێ بۆ ئاوازێکی کلاسیکی نەمر ئەگرم بیر لەوە ئەکەمەوە چۆن خاوەنی ئاوازەکە بۆیەکەمجار لە سەمەرەکەی مێشکیدا گوێبیستی ئاوازەکە بووە؟ چۆن توانیویەتی بێ هیچ ئامێرێک کە دەنگ ببەخشێت بیستبێتی؟ بیتهـۆڤنی مەزن سەرەڕای ئەوەی خۆی نەیتوانیوە ببیستێت، میوزیک و ئاوازەکانی لە دڵیدا هەڵگرتووە و بەردەوام بووە لە پاڵ خۆشەویستییەکەشی بۆ خۆشەویستە نەمرەکەی،\nفیلمەکە سەرەڕای پیشاندانی بەشێکی کەمی ژیانی میوزیکی زیاتر لەسەر ئەو نامەیە دەڕوات کە بیتهۆڤن بۆ خۆشەویستە نەمرە بێناوەکەی نووسیوە و لە هەوڵی دۆزینەوەی کەسەکەدا فیلمەکە تێپەڕ ئەبێت کە کارێکی ئاسان نییە چونکە چەندەها ئافرەت لە ژیانیدا هەبووە.. فیلمەکە لە دەرهێنانی (بێرنارد ڕۆس)'ـە و نواندنی (گـاری ئۆڵدمان)ـی مەزن بە ڕۆڵی (بیتهۆڤن)، ۲٥ی کانوونی دووەمی ۱۹۹٥ نمایش کراوە.\nهاوکات ئەمە بۆ هەوادارەکانی بیتهۆڤن'ـە، گەر تۆ کەسێکیت سەرسامی بیتهۆڤن'ـیت کەمێک بە کراوەیی سەیری فیلمەکە بکە."
  },
  {
    "id": 16,
    "p": 16,
    "idPoster": "https://lh3.googleusercontent.com/NZIdS-U3EBk1BAYqzq9R9voVH1ZWtFDuM5e1OeTFrCVgQpP6maASyEEqmSkGqWmo4CvBC3xVujPB3lJS9kZfrayrBD6S4gGUKZBDiqbIqTdjexKzSovaAiaGvIo9EJODLvCEaB3ABg=w2400",
    "memberNameEnglish": "chro-hizat",
    "title": "My blueberry nights 2007",
    "photo": "Myblueberrynights.jpg",
    "typeFilm": "film",
    "writingN": "چرۆ عیزەت",
    "nameF": "شەوە توتڕكییەكانم٢٠٠٧",
    "description": "شیکردنەوەی فیلمی شەوە توتڕکییەکانم\nشەوە توتڕكییەكانم یەكەم فیلمی دەرھێنەر وۆنگ كار-وایە كە لە دەرەوەی ھۆنگ كۆنگ و بە زمانی ئینگلیزی و لەگەڵ نواندنكاری ئەوروپیدا بەرھەمی ھێنابێت، لەگەڵ ئەوەشدا مۆركی سینەمایی دەرھێنەرەكە و ھەمان بابەت و تەكنیكی فیلمەكانی دیكەی تێدا دەبینرێت، چەشنی فیلمەكانی دیكەی دەوڵەمەندە بە ڕەنگ و میوزیكی زاڵ و دیمەنی كورت.\nوۆنگ كار-وای بۆ ڕۆڵی سەرەكی فیلمەكە خانمە گۆرانیبێژی جاز و پیانۆژەنی ئەمێریكی نۆرا جۆنز ھەڵدەبژێرێت، بەمەش فیلمەكە ھەوادارێكی زۆری خانمە گۆرانیبێژەكەی لە خۆی كۆكردەوە.\nوۆنگ كار-وای ھەمیشە لە فیلمەكانیدا كلتور و دابونەریت و خواردنە چینییەكان وەكو سیمبولێك بەكاردەھێنێت، ئەم فیلمەش ئەگەرچی لە دەرەوەی ژاپۆن و ھۆنگ كۆنگە بەڵام بەدەر نییە لەو سیمبولە و لێرەدا كێكی توتڕكی بەكارھێناوە.\nچیرۆكی فیلمەكە باس لە كچێك دەكات كە پاش ئەوەی لەگەڵ خۆشەویستەكەیدا ناكۆكی دەكەوێتە نێوانیان بڕیار دەدات لە بری گەیشتن بە خۆشەویستەكەی؛ ڕێگەیەكی دوور و درێژ بەرەو ئەمێریكا و تەواوی شارەكانی بگرێتە بەر و خۆی ون بكات، لەسەر ئەو ڕێگەیەش چەندین كەس دەبینێت و دەناسێت و چیرۆكە جیاوازەكانیان لەبارەی ژیانی سۆزداری و خۆشەویستییانەوە دەبیستێت.\nلەسەرەتا بە كاراكتەری جێرمی ئاشنا دەبین، كە خاوەنی كافێ و خواردنگەیەكی شەوانەیە و چونكە لە ژیانی خۆیدا شكستی خۆشەویستی چەشتووە ھەربۆیە شوشەیەكی پڕ لە كلیلی لە خۆی كۆكردووەتەوە و ھەر كلیلێك خاوەنی چیرۆكێكی جیاوازی خۆشەویستییە و خاڵی ھاوبەشی نێوان كلیلەكان؛ جیابوونەوە و كۆتایی پەیوەندی نێوان خاوەنەكانیانە.\nئیلیزابیث یش لەسەرەتادا ناتوانێت بە جیابوونەوەی لە خۆشەویستەكەی قایل ببێت، بەڵام پاش ئەوەی دەبیستێت دڵدارەكەی دۆستێكی دیكەی پەیدا كردووە؛ كلیلەكان فڕێ دەداتە شوشەكەی  جێرمی یەوە و لەوێوە بڕیار دەدات ژیانی خۆی بگۆڕێت.\nسەرجەم كاراكتەرەكانی فیلمەكە ھەمان كێشەیان ھەیە، كە  شكستی خۆشەویستی یە، تاڕادەیەكیش خۆیان و چیرۆكەكانیان كاریگەریی بەسەر  ئیلیزابێث ەوە بەجێدەھێڵن، بەڵام جیاوازی  ئیلیزابێث  لەگەڵ ئەواندا ئەوەیە كە دەیەوێت خۆی و ژیانی ڕێكبخاتەوە و ھەموو ڕێگەكان تاقیبكاتەوە، ھەربۆیە یەكەم كاریشی خواردنی ئەو كێكە توتڕكانەیە كە ھەموو شەوێك لە خواردنگەكەی  جێرمی دا دەمێننەوە و كەس دەستیان بۆ نابات.\nئیلیزابێث بۆ بڕینی ئەو ڕێگا دوور و درێژە پێویستی بە ئۆتۆمبێلێكە، ھەربۆیە شەو و ڕۆژ دوو كاری جیاواز دەكات ھەم بۆ پاشەكەوتكردنی پارە و ھەم بۆ لەبیركردنی ئەویندارەكەی، لەو شوێنانەی كاریان لێ دەكات كەسانی نامۆ و چیرۆكی تراژیدی ئەوینداریی دەبینێت.\nدواتریش كاراكتەری لیزلی دێتە بەردەم كامێرا و بەجۆرێك لە جۆرەكان كاریگەری بەسەر ئیلیزابێثەوە دەبێت، لیزلی لە تەمەنی ھەرزەكارییدا لە باوكی ھەڵھاتووە، كچێكی لاسار و سەرەڕۆیە؛ كە گیرۆدەی قومارە و پێیوایە دەتوانێت كەسانی دەوروبەری بخوێنێتەوە، بەھۆی پاشەكەوتەكانی ئیلیزابێثەوە دەگەڕێتەوە نێو یاری قومار و لەبەرامبەر دۆڕانیدا ئۆتۆمبێلەكەی بە ئیلیزابێث دەدات، ئەمەش ھەردووكیان دەگەیەنێتەوە شارەكەی باوكی كە لەنێو پێخەفی مردندا داوای بینینی لیزلییە لاسارەكەی دەكات.\nلەبەرامبەر ئەو ھێمنییەی لە فیلمەكەدا ھەیە، ژاوەژاوێك لە مێشكی بینەردا دروست دەبێت، ھەست دەكەیت تۆش یەكێكیت لە كاراكتەرەكان و بە چیرۆكەكان كاریگەر دەبیت.\nوۆنگ كار-وای بەم فیلمە و بەو چیرۆكە جیاوازانە ئەوە پێشان دەدات كە لە پەیوەندییەكاندا ھەمیشە یەكێك ئازار دەچێژێت و ئەوی تر ئازاری بەرامبەرەكەی دەدات، یەكێكیان زیاتر لەوی تریان بەرامبەرەكەی خۆشدەوێت، بە چیرۆكی باوك و كچەكەش دەستبەردارنەبوونی دایك و باوك لە ڕۆڵەكانیان پێشان دەدات سەرەڕای ھەر بارودۆخێك، بەو چیرۆكانە پیشانی دەدات كە خۆشەویستی بێ ھۆكارە و شایەنی ئەوەیە قوربانی بۆ بدەیت، وە بۆئەوەی كەسێكت خۆشبوێت پێویست ناكات ھۆكارێكی دیاریكراوت ھەبێت و مەرجیش نییە ئەو كەسە ھەمیشە لەگەڵتدا بێت یاخود ئەویش خۆشیبوێیت.\nھەروەكو كۆتا دێڕەكانی فیلمەكە :  سەخت نییە بە شەقامەكەدا تێپەڕیت، بابەتەكە ئەوەیە ئاخۆ كێ لەوبەری شەقامەكەوە چاوەڕێت دەكات."
  },
  {
    "id": 17,
    "p": 17,
    "idPoster": "https://lh3.googleusercontent.com/uAKNrqSQTtZsjKxpGHq4NIUhgB-LCP9TlMQx37jrXS_vL0QjN6dhaqw10dUDyYw9mgCuACVWegnvKwIhzoctPrrNeMmfp9P38kCN5wCQDzExvpM0T11BkgoozVMAiDHwpC4ChJWI1w=w2400",
    "memberNameEnglish": "chro-hizat",
    "title": "Black Swan 2010",
    "typeFilm": "film",
    "photo": "blackswan.jpg",
    "writingN": "چرۆ عیزەت",
    "nameF": "(قازی ڕەش ٢٠١٠)",
    "description": "فیلمی  قازی ڕەش ، فیلمێكی درامی ھەستبزوێنە كە لە لایەن  دارین ئارنۆفسكی ییەوە كاری دەرھێنانی بۆ كراوە و براوی چەندین خەڵاتی جیاجیایە.\nفیلمەكە باس لە ویست و ھەوڵەکانی مرۆڤ دەکات بۆ ئەوەی ببێت بە کەسێکی پێرفێكت و تەواو، باس لە ترس و بابەتی متمانە بەخۆبوون و شەڕی مرۆڤ لەگەڵ ناخی خۆیدا دەكات بۆ گەیشتن بەوەی دەیەوێت.\nنینا لە یەكێك كۆمپانیاكانی نیویۆركدا سەماكەرە، ژیانی تەرخان كردووە بۆ سەمای بالێ و لەگەڵ دایكیدا ژیان بەسەردەبات، دایكی نینا لە پێشووتردا سەماكەر بوو، ھەربۆیە ھەمان پیشەی بۆ كچەكەشی ھەڵبژارد، ئەمەش وایكردووە نینا ھەمیشە ترسی لە سەرکەوتن و پێرفێکتبوونی خۆی ھەبێت. پاش ئەوەی سەماكەری سەرەكی سەمای بالێی كاستەكە دەستبەرداری پیشەكەی دەبێت؛ كۆمپانیاكە بە كاتێكی سەختدا تێدەپەڕێت و سەرەڕای ئەوەی نینا سەماكەرێكی باشی قازی سپییە؛ بەڵام بۆ سەمای قازی ڕەش ھەڵدەبژێردرێت، ھەربۆیە نینا دووچاری شەڕێکی قورسی دەروونی دەبێت و ئەم ئەرکە قورسە ھێندەی تر ترس و متمانە بەخۆنەبوونی تێدا دەچێنێت.\nلە پاڵ بەرجەستەكردنی سەماكاندا میوزیكی  قازی ڕەش ی  چایكۆڤسكی  بەكارھاتووە و كەشی فیلمەكەی بەتەواوی گۆڕیووە، دەتوانین بڵێین ناخی مرۆڤ دوو دیوە، دیوێكی سپی پاك و بێگەرد و دیوێكی ڕەش و تاریك، لێرەدا دارین ئارنۆفسكی ھەردوو سەماكەی وەكو سیمبولێك بۆ ئەم دیوە بەكارھێناوە، وەك ئاماژەیەك بۆ ئەوەی مرۆڤ كاتێك ھەردوو دیوەكە دەناسێت و دەزانێت چۆن مامەڵەیان لەگەڵدا بكات ئەوا كەسێكی تەواو و كامڵە، ھەروەك چۆن  نینا  خۆی سەمای  قازی سپی  دەكات و دواتریش بە  سەمای ڕەش  دەگاتە كامڵبوون.\nنینا ڕووبەڕووی چەندین ترس و باری دەروونی ناخۆش و كێبڕكێ دەبێتەوە، ھەتاكو لە كۆتاییدا بەسەر ترسەكانیدا زاڵ دەبێت و سەماكارانی دیكە دەبڕێت و پێرفێكت دەبێت.\nترس یەكێكە لەو ھۆكارانەی دەكرێت ژیانی مرۆڤ ھەڵگێرێتەوە و بەئاڕاستەیەكی دیكەدا بیبات، بەڵام ئەوەی لەبەردەم سەركەوتنەكانت دەوەستێت بەتەنھا خۆتی و دەبێت بەسەریدا زاڵ بیت ھەتاكو بگەیت بە پێرفێكتبوون، ھەرئ��مەشە نینا بەرەو سەركەوتن دەبات."
  },
  {
    "id": 18,
    "p": 18,
    "idPoster": "https://lh3.googleusercontent.com/JxscSKK3xRVUNwVJCqzxULERgwhX0uTT0WCH_Tcd-7R1zbLCaz9ohpCinhKnvaoDLQ_0BMiCh8QpCJm__V_tpX_97c9g3hU6FW0OvtMsfoxOzwIyhEKFIFhZ9A5LkFL2Ylv9cBQ5uw=w2400",
    "memberNameEnglish": "hawre-kamal",
    "typeSeries": "series",
    "title": "Rick and Morty Season 2 episode 6 - The Ricks Must Be Crazy",
    "photo": "Rick And Morty S2(1).jpg",
    "writingN": "هاوڕێ کەمال",
    "nameF": "ڕیک و مۆرتی - وەرزی دووەم ئیپسۆدی شەشەم",
    "description": "شیکردنەوەی ئیپسۆدی شەش لە وەرزی دوو\n:ئاگاداربە سپۆیلە\nلەم بەشەدا مۆرتی تەواو سەرسام دەبێت کاتێک دەبینێت ڕیک گەردوونێکی تەواوی لەناو پاتری کەشتیەکەیدا دروست کردووە تەنها بۆ ئەوەی وزەی بۆ دابین بکەن، ئیتر پێشتر وەک بوونەوەرێکی بیانی چووە بۆ لایان ڕێگەیەکی پێ وتوون تا کارەبا دابین بکەن بۆ خۆیان بەڵام بەدزییەوە لەسەدا هەشتای وزەکە دەبات بۆخۆی.\nلێرەدا مۆرتی ڕیک ڕووبەڕووی پرسیارێکی ئەخلاقی دەکاتەوە، ئەڵێت ئەوە کارێکی ئەخلاقیە کەسانی تر بۆ بەرژەوەندی خۆت بەکاربێنیت و درۆیان لەگەڵدا بکەیت؟ ڕیکیش دەڵێت من ژیانێکی تەواوم پێ بەخشیون و دەتوانن هەرشتێک بکەن کە دەیانەوێ من تەنها وزەکەیانم دەوێت، مۆرتیش دەڵێت با واش بێت ئەوە کۆیلایەتیە.\nئیتر لەم ئەڵقەیەدا لە پڕ پاترییەکە لە ئیش دەکەوێت، ڕیک و مۆرتی ئەچنە ناو پاترییەکە(گەردوونە دەستکردەی ڕیک) دەبینن لەوێ زانایەک هەمان فکرەی ڕیکی بەکارهێناوە و گەردوونێکی تری دروست کردووە بۆ بەدەستهێنانی وزە و لەبەر ئەوەش وەستاون لە چالاکی و پاترییەکە لە ئیش کەوتووە، ئیتر لێرە دووڕووی ڕیک دەردەکەوێت کاتێک هەمان پرسیارەکەی مۆرتی لەو زانایە دەکاتەوە تا پەشیمانی بکاتەوە، ئیتر لەگەڵ ئەو زانایەدا دەچنە ناو گەردوونە دەستکردەی ئەوەوە دەبینن لەوێدا زانایەکی تر خەریکی پەرەپێدانی هەمان فکرەیە بەڵام هێشتا گەردوونەکەی ئەم لە قۆناغی سەرەتاییدایە و خەڵکەکەی لەناو دارستاندا دەژین.\nوەک لە دیمەنی دووەمدا دەبینین ئیتر لەوێ زانای ناو گەردوونەکەی ڕیک هەمان پرسیارەکەی ڕیک و مۆرتی لە زانای ناو گەردوونەکەی خۆی دەکات، ئیتر لێرەوە بۆی دەردەکەوێت ئەویش لەناو گەردوونەکەی ریکدایە و کاتێکیش دەزانێت ڕیک تەنها بۆ پاترییەک بەکارییان دێنێت لەگەڵ ڕیکدا دەستدەکەن بەشەڕ، ئیتر زانای سێیەمیش کاتێک دەزانێت ئەویش بەکارهێنراوە خۆی دەکوژێت، هەر سێکیان لەوێدا گیر دەخۆن، ئیتر مۆرتی لە شەڕی نێوان ڕیک و زانای ناو گەردوونەکەی بێزار دەبێت دەڵێت دەڕۆم بۆ ناو مرۆڤەکانی دارستان، ڕیک پێی دەڵێت ئاگاداربە ئەو خەڵکە ئەتخۆن! مۆرتی دەڵێت بۆچی شتێکی وام پێدەڵێیت کە بوونی نیە؟ ڕیک دەڵێت ئەمە قۆناغی پێش مێژووە مۆرتی پێویستت بە ئەفسانەیە تا بەردەوام بیت لە ژیان!\nهەموو دەزانین مرۆڤ بوونەوەرێکە ناتوانێت بێ لێکدانەوە بژیت لە قۆناغی پێش مێژوودا کاتێک ئاگایی مرۆڤ وەک پێویست پەرەینەسەندبوو ئەفسانە تاکە سەرچاوەی لێکدانەوەی ڕووداو و دیارە سروشتیەکان بوو، ئیتر دەبێت خودایەکی ئەفسانەیی بوونی هەبێت تا کاتێک خەڵک کەوتنە تەنگەژە و هیچ دەسەڵاتێکیان نەبوو پەنای بۆ بەرن، لێرەدا ڕیک خودا بوو بۆ گەردوونەکەی خۆی بەڵام کێشەکە ئەوەبوو کەسێکی دروست کردبوو کە لە ئاست زیرەکی خۆیدا بوو! بۆیە لێرەدا ڕیک ڕووبەڕووی حەقیقەتی خۆی بووەوە پێویست بوو رێگەیەکی نائەخلاقی هەڵبژێرێت تا سەرکەوێت بە سەریدا، زۆر بە ڕوونی پێی وتن ئێوە هیچ نین جگە تۆزێکی ناو پاترییەکەم بوونی ئێوە وەهم و درۆیە، لێرەدا دەرهێنەری دەیەوێت بڵێت ئێمەش لەم گەردوونە فراوانەدا کە دەنکە خۆڵێکین، ئایە وەک شارستانیەتی ناو پاترییەکەی ڕیک هیچ بەهایەکمان هەیە؟ بە کورتی فکرەی ئەم ئەڵقەیە بێ مانایی ژیان و ئەفسانەی خوداکانە.\nلێرەدا ڕیک کەسایەتیەکی تەواو سادیزمی هەبوو چێژی لە دەسەڵات و توانای خۆی و چەوسانەوەی زانای ناو گەردوونەکەی وەردەگرت، مرۆڤانێکیش کە لەم حاڵەتەدان پاساو و بیانوەیەکی زۆر دەهێننەوە بۆ کارەکانیان تا بیسەلمێنن لەسەر حەقن، بەڵام ڕیک بە پێچەوانەوە هەمیشە وەک زیرەکترین کەسی گەردوون ڕەفتار دەکات و تا کاتێک زۆر ناچار نەبێت بیانو بۆ کارەکانی ناهێنێتەوە، لەبەرامبەردا زانای ناو گەردوونە بچووکەکە دەڵێت من داوام نەکردووە تا لەدایکببم! دووبارە ئەو ڕاستیە پیشانی بینەر دەداتەوە کە مرۆڤ مەحکومە بە ژیانێک کە خۆی هەڵینەبژاردووە.لە ئەڵقەی پێشووشدا کە بەناونیشانی گێت سکویفتی بوو بەنزیکەیی هەمان فکرەی خوداکان بوونی هەبوو بەڵام بە شێوەیەکی مۆدێرنتر کاتێک سەرێکی گەورە هاتە سەر زەوی و کەش و هەوای هەسارەکەی کۆنتڕۆڵ کرد، هەندێ خەڵک هەر لەسەر خوداکانی خۆیان بەردەوام بوون و دەپاڕانەوە و هەندێکی تر ئاینێکی نوێیان دروست کرد و بەردەکەیان دەپەرست و دانەیەک خۆی کرد بە پێغەمبەر و ڕێبازی سەرگەرایی ڕاگەیاند، وا خۆی دەرخست لەگەڵ بەردەکەدا قسە دەکات و بەدڵی خۆی خەڵکی دەکرد بە قوربانی بۆ بەردەکە بەڵام ڕاستیەکەی ئەوەبوو ئەو بەردە لە گەردوونێکی ترەوە هاتبوو دەیویست گوێی لە باشترین گۆرانی سەر زەوی بێت، ڕیکیش بە دانانی ئاوازێکی ناوازە دووبارە زەوی ڕزگار دەکات.\nکاریگەرترین .ڕستەی ناو ئەم ئەڵقەیە بە لای منەوە ئەم قسەیەی ڕیک بوو،هەر شتێک دەیکەیت گرنگی نیە، چونکە بوونی ئێوە سەرتاپا وەهمە(درۆیە)"
  },
  {
    "id": 19,
    "p": 19,
    "idPoster": "https://lh3.googleusercontent.com/LMy8fQYcS3wcZAIxa9vd42VIL5XaqwwEaGC2-IJsTNEcAzYOomU_TxG88wVu0MQfd4WUvMdPlDpoCxH7g00VvD7HwBK00vBO9JbqIg93yuISCB_Gz4O8yk8hfSVueICztOl4nStZFQ=w2400",
    "memberNameEnglish": "hawre-kamal",
    "typeSeries": "series",
    "title": "Black Mirror S03 E06 | Hated in the Nation",
    "photo": "black mirror.jpg",
    "writingN": "هاوڕێ کەمال",
    "nameF": "ئاوێنەی ڕەش.وەرزی سێیەم ئیپسۆدی شەشەم",
    "description": "گەشتێک بۆ داهاتوو\nبا لە ڕێگەی ئەڵقەی ٦ی وەرزی سێیەمی زنجیرەی ئاوێنەی ڕەش/بلاک میڕۆر ەوە گەشتێک بکەین بۆ داهاتوو. بۆ سەردەمێک کە هەنگەکان لەناوچوون! وەک دەڵێن هەنگەکان پارێزەری ژیانن، ئەگەر ئەوان نەمێنن ژیان لەسەر زەوی کۆتایی پێدێت، چونکە ئەگەر ئەوان نەبن ئیتر ڕووەک و گوڵەکان ناتوانن پیتێن بکەن، نەمانی ڕووەکەکانیش نەمانی ژیانە.\nباشە سوپاس بۆ هەنگەکان، بەڵام ئێستا گەشتمان کردووە بۆ سەردەمێک کە ئەوان نەماون، بۆیە تەکنەلۆجیا و زانست هاتوونەتە مەیدان وەک هەمیشە ئەسپی خۆیان تاوداوە، کۆمپانیایەک لە ڕێگەی ڕۆبۆتی خۆکار/ئۆتۆماتیکی بچووکەوە جێگەی هەنگەکانیان پڕکردۆتەوە، کە هەمان شێوەی هەنگەکانیان هەیە و هەمان ئیشی ئەوانیش دەکەن! بەم شێوەیە سیستەمی ژینگەییان وەک خۆی هێشتۆتەوە و ژیانیش پارێزراوە.\nباسەکە لێرەوە دەستپێ پێدەکات، بەهۆی باکدۆرێکەوە* کەسێک دەست بەسەر سیستەمەکەدا دەگرێت و وەک چەکێک بەکاریدەهێنێت, لە تویتەر ڤیدیۆیەک بڵاودەکاتەوە بەناوی گەمەی ئاکامەکان/گەیم ئۆف کۆنسیکوێنسس  یاریەکە بەم شێوەیەیە، ڕقت لە کێ دەبێتەوە و دەتەوێ بمرێت؟ لە کەسانی سیاسی و خراپەوە بیگرە تا دراوسێ ئیزعاجەکەت. ئەوەی پێویستە بیکەیت هاشتاگی #مردن_بۆ پاشان ناوی ئەو کەسەی دەتەوێت تویت بکە و لە کۆتای ڕۆژەکەدا کێ زۆرترین جار ناوی هاتبوو، دەمرێت!\nبەم شێوەیە لە کۆتای ڕۆژەکەدا، ئەو کەسەی زۆرترین جار ناوی هاتووە لە ڕێگەی یەکێک لە هەنگە خۆکارەکانەوە بە خراپترین شێوە دەکوژرێت، ئەویش بە چوونە ناو مێشکی و گەیشتن بەو شوێنەی کە بەرپرسە لە ئازارەکانی لەشمان، بەم شێوەیە کەسەکە لەناو ئازارێکی هێندە زۆردا کە مێشک ناتوانێت وێنای بکات گیاندەدات و هەندێکجاریش کەسەکە بۆ ئەوەی زووتر لەو ئازارە ڕزگاریببێت خۆی خۆی دەکوژێت.\nلە کۆتایدا هەموو ئەوانەی بەشداری یاریەکەیان کردووە خۆشیان دەبنە قوربانی و بەم شێوەیە نزیکەی 300 هەزار کەس بەهۆی ئەم هاشتاگانەوە دەمرن، هەڵبەت هەروەک چۆن یاریەکە ناوی گەمەی ئاکامەکان بوو ئەمانیش لە ئاکامی ئەو شتانەی لە سۆشیاڵ میدیا دەینووسن و بڵاوی دەکەنەوە دووچاری مەرگ بوونەوە، وانەکە ئەمەیە ئەوەی تۆ لێرە دەینووسیت لەوانەیە بۆ تۆ گاڵتە بێت بەڵام لەوانەیە ببێتە هۆی لەناوبردنی ژیانی کەسێکی تر و تەنانەت خۆشت. وەک دیارە سوود و زیانی تەکنەلۆجیا لە دەستی بەکارهێنەرەکەیدایە دەکرێت هەم بۆ ڕزگارکردنی ژیان و هەم بۆ لەناوبردنیشی بەکاربهێنرێت.\nپاشکۆ\nباکدۆر: پارچەیەک کۆدە(ڤایرۆس) کە بە قۆستنەوەی ئەو کەلێنە سیکیوریتیانەی .لە سیستەمێکدا هەن، دەسەڵاتی کۆنتڕۆڵکردنی ئەو سیستەمە دەدات بە هاکەرەکە"
  },
  {
    "id": 20,
    "p": 20,
    "idPoster": "https://lh3.googleusercontent.com/vlS_qlHuZngOS4jicXMgaM4wT2bRCfSUf6Nd-2HwXICyqDPaX9IVYthV0PT08hLl1OgUlEm2JE-4adP8tjkMhZDrFIwGve6xFPE2wRDyPY7clh_GSVqaMBdlArs8MkCOqJdmbzYJgQ=w2400",
    "memberNameEnglish": "zhir-dana",
    "typeFilm": "film",
    "title": "Umberto D 1952",
    "photo": "UmbertoD1952.jpg",
    "writingN": "ژیر دانا",
    "nameF": "ئومبێرتۆ دی ١٩٥٢",
    "description": "شیکردنەوەی فیلمی ئومبێرتۆ دی\nپۆستەری ئەم فیلمە، سەگێکی تیایە لە باوەشی پیرەپیاوێکدا. بینینی ئەم پۆستەرە دەکرێت ڕاستەوخۆ بیرۆکەی سەرەتایی فیلمەکەت پێبڵێت و چەند تێمایەکیشت بۆ بخاتە ڕوو. ژیانێکی سادە کە باس لەهاوڕێیەتی مرۆڤ و ئاژەڵێک دەکات. مرۆڤەکە پیرەپیاوێکە کە سەرەڕای ژیانە درێژەکەی، تەنهایی وایلێکردبێت کە پەنا بۆ هاوڕێیەتی ئاژەڵێک ببات. ئاژەڵێکیش کە هێمای وەفادارییە و دەکرێت نمایشکەری ئەو بۆشاییە بێت، کە نەبوونی وەفاداری لەناو مرۆڤەکاندا دروستیکردووە. ئەمە چیرۆکێکی سادەی پێویستە و فیلمەکەیش ڕێک بەو جۆرەیە. ئومبێرتۆ تەنها و هەژار و بێکەسە. فلایک سەگەکەیەتی و لە هەموو کاتەکاندا لەگەڵیدایە. ڕووداوەکانیش لە دەوری هەوڵەکانی ئومبێرتۆ کۆبوونەتەوە بۆ مانەوەی لەناو چوار دیواردا، تا لە کۆتاییەکانی تەمەنیدا بێماڵ و بێ نان نەبێت.\nئەمە چیرۆکێکی سادەیە. دەکرێت هەر لەم شارەی خۆماندا، چەندین ئومبێرتۆ بدۆزینەوە کە خەمی گەورەیان پەیداکردنی نانی ڕۆژەکەیان و دۆزینەوەی سەقفێکە کە لەژێریدا بخەون. بەڵام ئەم سادەییە، مانای ئەوە نییە کە لەکاتی بینینی ئەم فیلمەدا، بیر لە چەندین کێشەی گەورەی کۆمەڵایەتی، ئابووری و مێژوویی نەکەیتەوە، کە لە ژیانی مرۆڤەکانی ئەم سەردەمەدا بەردەوام بوونیان هەیە. هەر خوودی فیلمەکەیش سەر بە بزووتنەوەی نیۆڕیالیزمی ئیتاڵیە. بزووتنەوەیەک کە هەوڵدەدات لەناو ژیانی ڕۆژانەی خەڵکدا و لەڕێگای گواستنەوەی دیمەنە سادە و ڕۆتینەکان، بیرکردنەوە دروستبکات و بە بینەر بڵێت کە سادەیی و بچووکی و دووبارەیی، هەرگیز بیانوو نین تا ئێمە بیرنەکەینەوە و دەبێت لەوێوە دەستپێبکەین.\nبچووکترین شت کە هەر مرۆڤێک لە ڕۆژەکەی خۆیدا دەیبینێت، دەکرێت ببێت بەڕێگای گەیشتن بە گەورەترین بیرکردنەوە. ئەم فیلمەیش پڕیەتی لە ئاماژە و هێمای بچووک، کە بینەر ئاڕاستە دەکەن بەرەو شوێن و کێشەی گەورە. هەر بۆ نموونە لە سەرەتادا تەمەنی ئومبێرتۆ، تەنها مانای ئەوەی هەبوو بۆم کە کارەکتەرەکە ژیانێکی درێژی بەسەربردووە، بەڵام هیشتا کێشەی سەرەتایی و سادەی هەیە. کەچی دوای ئەوەی کە خزمەتکارە دووگیانەکەم بینی، تەمەنی ئومبێرتۆ ماناکەی گۆڕا لەلام و بەرەو شوێنێک ئاڕاستەی کردم کە تا کۆتایی فیلمەکە، لەو شوێنەدا مامەوە. لە ئەنجامدا فیلمەکە لەلام بوو بە فیلمێک، کە لە بەشی زۆریدا باس لە بەهای ژیان دەکات.\nپیری ئومبێرتۆ و نەخۆشیەکەی، پیشاندانی قۆناغی ئامادەکاریە بەرەو مەرگ. وە دووگیانبوون، پیشاندانی قۆناغی ئامادەکاریە بەرەو ژیان. کەواتە تەمەنی ئومبێرتۆ و بوونی منداڵێکی لەدایک نەبوو کە لە فیلمەکەدا باس دەکرێت، پرسیاری ئەوەمان بۆ دروست دەکات کە بەهای ژیانی مرۆڤ چییە و بەچییەوە بەستراوەتەوە، هەر لە ساتی لەدایکبوونیەوە تا دەگات بە مەرگ. بەتایبەت دوای ئەوەی کە ئومبێرتۆ و منداڵە لەدایکنەبووەکەیش هەردوو ترسی ئەوەیان لەسەرە، کە لە هەر ساتێکدابێت، هیچ شوێنێکیان نەبێت کە تیایدا بژین. وە بەوپێیەی کە شوێنێک بۆ ژیان مافێکی سەرەتایی هەر مرۆڤەکە، لەکاتی نەبوونی ئەم مافەدا پرسیار لەسەر بەهای ژیان دروستدەبێت. هەر ئەوەیشی کە ئەو پرسیارە لە فیلمەکەدا هەم ئاراستەی ئومبێرتۆی پیر و نەخۆش دەکرێت کە بەرەو مەرگ دەڕوات، هەمیش ئاڕاستەی منداڵێکی لەدایکنەبوو دەکرێت، وامان لێدەکات کە گومان بکەین لەوەی ژیانی مرۆڤێک بەهای هەبێت لای مرۆڤەکانی تر، یاخود لەلای ئەو سەردەمەی کە تیایدا دەژی.\nدەبێت بیرمانبێت کە ئەم فیلمە خۆی و ئەو بزووتنەوەیەشی کە لەناویدا بووە، واتا بزووتنەوەی نیۆڕیالیزم، لە بەرئەنجامی ژیانی دوای جەنگی جیهان دووەم دروستکراون. کەواتە جەنگ بوونێکی هەمیشەیی و هاوتەریبی هەیە، لەگەڵ تەواوی ڕووداوەکانی ناو ئەم فیلمەدا. لە شوێنێکی فیلمەکەدا کەسێک باسی ئەگەری ڕوودانی جەنگێک دەکات و دواتر، داوای ڕای ئومبێرتۆ دەکات لەسەر بابەتەکە. وەڵامی ئومبێرتۆ ئەوە دەبێت کە هیچ لەو بابەتە سەر دەرناکات و نازانێت. ڕاستە کە نەزانین زۆرجار مانای نەبوونی شتێک دەدات. بەڵام لەو دایەلۆگەدا، نەزانینی ئومبێرتۆ دەربارەی جەنگ، دەرخەری پرسیارێکە و مانای هەبوون و زیندووبوونی ڕاستیەکە لەسەر ئەو پرسیارە، کە لەناو دەروونی هەموو مرۆڤێکی ئەو سەردەمەدا هەبووە، بەتایبەت ئەو مرۆڤانەی کە بەرکەوتەی ڕاستەوخۆ و ناڕاستەوخۆی جەنگی جیهانی دووەمبوون. ڕاستیەکەیش ئەوەیە کە مرۆڤەکانی ئەو سەردەمە، ناچاربوون کاریگەری جەنگێکیان بەسەرەوەبێت، کە خوودی جەنگەکە هیچ مانایەکی بڕواپێکەری نەبووە لەلای ئەوان.\nئەمە دژیەکیەکی گەورە دروستدەکات، کە جەنگێک بوونی هەبێت و ملیۆنەها کەس ژیانیان بگۆڕدرێت بەهۆی ئەو جەنگەوە، لەکاتێکدا کە نازانن خوودی جەنگەکە چییە. دژیەکیەکە لەوێدایە کە مرۆڤەکان تا دوا سنووری بوونیان بەشداری ئەم جەنگەبوون، جا خۆویستانە یاخود خۆنەویستانەبێت. جەنگەکە بەهیچ شێوەیەک شایەنی ئەو بەشداریە نەبووە لەکاتێکدا کە بەشی زۆری مرۆڤەکان، لە چییەتی جەنگەکە تێنەگەیشتوون.\nئەمە پرسیارمان لەسەر بەهای مرۆڤ لەلا دروستدەکات. ئایا ڕەوتی پێشکەوتنی مرۆڤایەتی (کە دواجار لە لووتکەی خۆیدا، گەیشت بە دروستبوونی دوو جەنگی جیهانی) پیشاندەری ئەوە نییە کە مرۆڤەکان لە مەترسی لەدەستدانی بەهای ژیانی خۆیانن و لە شوێنێکدا بە تەواوەتی لەدەستیشیانداوە؟ لێرەوە با بگەڕێینەوە سەر ئومبێرتۆ. ئەو بە سادەیی پێمان دەڵێت کە لە جەنگەکان تێناگات. بەڵام وڵاتەکەی یەکێک بووە لە دیارترین لایەنەکانی جەنگێک کە چەند ساڵێکی کەم پێش ڕوودانی چیرۆکی فیلمەکە هەڵگیرساوە. ئومبێرتۆ لێرەدا دەکرێت ببێت بە نوێنەری مرۆڤانێک کە لە سەردەمی بەهاداربوونی ماددە و بێبەهابوونی مرۆڤەکاندا دەژین. سەردەمێک کە پێشکەوتنەکان لەجیاتی ئەوەی بەرەو باشترکردنی ژیانمان ببەن، بەرەو تاریکترین ساتەکانی ژیانمان ببەن و لەناو جەنگ و ململانێیەکاندا گیرمان بکەن.\nدەبێت باسی ئەوەیش بکەین کە لە ئێستادا دۆخەکە هەر هەمان دۆخە. بەتایبەت لەم ناوچەیەی ئێمەدا کە بەردەوام گوێبیستی هەڕەشە و هێرشی وڵاتانی دەوروبەردەبین و لەگەڵ هەر ڕووداوێکیشدا، گومانی ئەوە دروست دەبێت کە جەنگی جیهانی سێیەم هەڵبگیرسێت. ڕوودانی جەنگێکی جیهانی دیکە لەلای ئێمە ئەوەندە سادە بووەتەوە، کە بووە بە گاڵتە لامان و لەگەڵ بیستنیدا بەهیچ جۆرێک ناتاسێین و سەرمانناسوڕمێت. کەواتە ئێمەیش بەهەمان شێوەی ئومبێرتۆ دەستمانهەڵگرتووە لەوەی کە لە جەنگەکان تێبگەین و قسەی جددی یاخود کردارمان هەبێت بەرامبەر هەڵگیرسان و هەڵنەگیرسانیان. چونکە بەهای ژیانی مرۆڤ لەم سەردەمەدا، زۆر زیاتر لە سەردەمەکەی ئومبێرتۆ مەترسی کەمبوونەوە و نەمانی لەسەرە.\nلە کۆتاییەکانی فیلمەکەدا، فلایک بەجۆرێک دەبێت بە هەڵگری بەهای ژیانی ئومبێرتۆ. هەربۆیە دوای بیرکردنەوەیەکی زۆر لە خۆکوشتن، ئەوە فلایک دەبێت کە ئومبێرتۆ لە هەوڵەکەی دەوەستێنێت. وەک بڵێیت کە دواجار ئومبێرتۆ فلایکی کرد بە سەلمێنەری ئەوەی کە هێشتا ژیانی بەهایەکی ماوە. ئەمە لەکاتێکدا ڕوویدا کە ئومبێرتۆ لە تەواوی فیلمەکەدا دەیویست ئەم پەیوەندیە لەگەڵ مرۆڤەکاندا دروست بکات. بەڵام کەسەکانی دەوروبەری بە باشی و خراپیانەوە، گیرۆدەی جۆرە ژیانێکی شپرزە و ئاڵۆزبوون، کە هیچ کاتیان بۆ ئومبێرتۆ نەبوو. ئەم ژیانە شپرزەیەیش بەهەمان شێوەی بابەتی جەنگەکە، دوورە لەوەی کە بەختەوەری بۆ مرۆڤەکان دەستەبەربکات و بە کۆمەڵێک پرەنسیپ کاردەکات کە ئەسڵەن مرۆڤی ئاسایی ناتوانێت لێی تێبگات. مرۆڤە ئاساییەکان پێیان وایە کە ئەگەر بەردەوام ماندووببن و ململانێی یەکتری بکەن بۆ دەستکەوتی زیاتر، دەتوانن بگەن بە بەختەوەری. بەڵام ژیان بێبەریە لە بەختەوەری کاتێک کە ماندووبوون و ململانێ، هەمیشە بوونیان هەبێت و مرۆڤەکان جێنەهێڵن. فلایک لە فیلمەکەدا، گەڕانەوەیەکە بۆ پەیوەندی نێوان ڕۆحەکان. پەیوەندییەک کە خاڵییە لە ڕەزیلەت و نموونەیەکی باڵای فەزیلەتی ژیانە.\nدواجار دەبێت لە ڕێگای ئەم فیلمەوە بزانین، کە کێشەکانمان، ئەو کێشە شەخسیانەی کە پەیوەندیان بە ژیانی ڕۆژانەی خۆمانەوە هەیە، تەنها کێشەی ئێمە نین و لە دەرەوەی ئێمەیش بوونیان هەیە. ئەو کێشانە، کێشەی سەردەمەکەمان و ئەو ڕەوتەن کە بە تەواوی هێزی بیرکردنەوە و توانامانەوە گرتوومانەتە بەر. چارەکردنی ئەمەیش، دەکرێت هەوڵی گەورە و شۆڕشی فکری و کولتووری بوێت، بەڵام کارێکی خراپ ناکەین ئەگەر هەوڵەکانمان لە دروستکردنی پەیوەندیەوە دروست بکەین. لەگەڵ مرۆڤەکان، لەگەڵ ئاژەڵەکان،.لەگەڵ هەموو سروشت و ڕۆحەکان"
  },
  {
    "id": 21,
    "p": 21,
    "idPoster": "https://lh3.googleusercontent.com/LmUczdDletcfyeGC6z9VaKSPZrwoF98vHz_oXEZyj15pxFUAN495lzvLQY-muIjMC4E6L8eLPJ4frRyGDTUG5C7wDNXNmFwPbuMkWeRos6mL1VpBC3DKKCQ4hewfSiCbwohDbRvTUg=w2400",
    "memberNameEnglish": "swrkew-yasin",
    "typeFilm": "film",
    "title": "Amadeus 1984",
    "photo": "Amadeus.jpg",
    "writingN": "سوورکێو یاسین",
    "nameF": "ئامادیوس ١٩٨٤",
    "description": "شیکردنەوەی فیلمی ئامادیوس\nلـەوانـەیە کەمێك سـپـۆیـڵی تێدابێت بۆیە بـیـنـەری فیلمەکە بیت بـاشترە بـەر لە خـوێـندنەوەی، گـەر حـەزیش ئەکەیت پێشەکی خـوێنەری بە\nچیرۆکێکی ژیاننامەی ھەروەکو چۆنە ئەبێت بەوجۆرەبێت، لەگەڵ ھەست و سۆزێکی زۆری مرۆڤایەتی دژ بەیەك\nئـامـادیــووس (١٩٨٤)\nلەلایەن دەرھـێنـەری کۆچـکردووی (مــیلـۆس فـۆڕمــان)، کـۆدێك لە کـۆدەکانی سـیـنـەمــای ئـەمریـکـی، چۆن بەوجۆرە نـابێت کە ئەو خاوەنی پـارچەیەکی بێوێنەی نـەمـرییە ئــامـادیــووس\nکێ لە ئێمە ئـاواز دانـەری مــەزن « وولـفـگـانـگ ئــامـادیـووس مــۆزارت»ناناسێت؟ ئەو پـیـاوەی ھـەمــوومانی سەرسـام کرد بە تـوانـاو ئـاوازەکانی\nفـیـلمەکە بـاس لە ئـاواز دانـەرێکی مـەزن ئەکـات، لە لایـەکی تر باسکردنی شـاردنـەوەی کـەسایـەتیـەکەی، وە سەرەڕای ئەوەش ئـەنـتـۆنـیـۆ سـالـیـەری لە مـەزنـەکانی ئــامـادیـووسە!\nجــوانـی  فیـلمـەکە لە سـەرەتـاکەیدا دەستـی پێـکرد، کاتێك گـوێمان لە قـیـژەی کەسێکی نـەناسراو ئەبێ ئـەڵـێت مـن ئــامـادیـووسم کــوشـت، ئنجا بۆمان دەردەکەوێت کە ئەمە ئـاوازدانـەری گـەورە  ئـەنـتـۆنـیـۆ سـالـیـەرییە،بـەڵام ھەر بـەڕاسـتـی ' سـالـیـەری ' 'مــۆزارت 'ـی کــوشـتووە؟! ئـەمەمان بۆ دەردەکەوێت لە پـاش ســێ کـاتژمێری مەزنی دواتـر\nگـەورەی فیلمەکە تـەنھا باس لە ژیانامەی ئــامـادیـووس نـاکـا،بـەڵکو باس لەو ڕق و بـەغیـل ـیەی 'سـالـیـەری'ـئەکا بـەرامبـەر بە 'ئــامـادیـووس'، وە ئەمە تاکوێ ڕۆی تا وای لێکرد شـێـت بێت\nفیلمەکە پێك دێـت لە ســێ ئـاستی سەرەکـی، یـەکەمـیان نـاسانـدنـی کـەسایـەتی 'مــۆزارت' و شیکردنەوەی زیـرەکـی ئەو لە مـۆسیـقـا کە لەمناڵـییەوە ھـاوڕێی بـوو، کاتێ کە مـۆسیـقـاکەی نیشانەیەکی دیاریکراو بوو کە گوێی لێ ئـەگیرا لەلایەن ئـەمـیـرەکان و خـانـەدانەکان،  گـوێ گرتن لێی و چێژبینین لـێی. بـەڵام زیـرەکـییەکەی لە ئـاوازدا ھەمـان کـەسایـەتی خـۆی نەبوو، ھەروەکو 'سـالـیـەری' بۆی بـاس کردیـن لە یـەکەم ئـاخافتنـی لەگەڵ 'مــۆزارت'، پێی ئەزانێت کە پیاوێکی  خـراپ و  داوێن پیـس کەسایەتیە، بەردەوام دوای کـچ ئەکەوێت وە ھیچ شتێك نـازانـێت سەبارەت بە ڕێـز گرتن وە ھیچ گرنگی نایات بە ھیچیان، ئا لەمەدا فیلمەکە وێنەیەکی سەیری ئەم ئاوازدانەرە مەزنەی بۆ کێشـاین، سەرەڕای ئەوەش نەتوانرا ڕێگری لێ بکرێت سەبارەت بە زیرەکیەکەی و ئاواز و ساوندەکانی\nلە ئـاســتـی  دووەمیاندا لە فیلمەکە قوتکەی ھـونـەری مـۆزاڕتمان بۆ دەرەکەوێت، ئەبینین سـالـیـەری لاری نییە لە گـەورەی و مـەزنـی 'مـۆزاڕت'، دانی پیادا ئەنێت ئەو گــوێ گـری بوو، وە شتێکـی گـەورە و مـەزن بوو، لەکاتێکدا ئەبینین لە دانپیانانەکەیدا زیاد لە بەدڵ بوون بـەغـیـلیشـی ھەیە، وە لەم کاتەدا 'سـالـیـەری' پلانی دانا بۆ تـۆڵـە کردنەوە لە 'مـۆزاڕت' و لەنـاوبردنـی بۆ ھـەتا ھـەتـایە\nلەو کـەسایـەتیانەی کە گـرنـگـیەکـی زۆری ھـەبوو لە کـەسایـەتی و ژیــانـی 'مـۆزاڕت' ئـەو کـەسە بـــاوکــی بـوو\nلەدوای مردنی بـاوکی 'مـۆزاڕت'، ئەو کـەسەی دەستێکی گەورەی ھەبوو لە کەسایەتی کـوڕەکەی، ئــاستـی سـێیـەم و کۆتـای دەست پێ ئەکات، نـەك ھەر لە فـیلـمەکە بـەڵکو ھەر لـە ژیــانـی 'مـۆزاڕت' خۆشی، کاتێك 'مـۆزاڕت' میوزیکی « دۆن جـیـوڤـانـی »تـرسنـاك و سـامـناکـی پێشکەش کردین ڕق و دڕی بـاوکـی پـشان دایـن، لەم سـاتەدا 'سـالـیـەری' بینی کە ئەمە ھـەلـێکی گونجاوە بۆ نەخشاندنی پـلانێك کە بتوانێت ئـەفـسـانـە 'مـۆزاڕت' لەناوبەرێت بە یەك جاری. لەلایەنی ھـونـەرییەوە فـیلـمەکە چووە بەرزترین ئـاستی، دەرھـێنەر'مـیـلۆس فـۆرمـان' ھەموو ھێز و توانای خۆی خستە گەڕ بۆ ئەم فیلمە، دەستی ھـەمــوو بـینـەرەکـانی گـرت وە گـەڕاندیـنەوە بۆ سـەدەی  ھــ١٨ـەژدە بە ھەموو تـوانایەکەوە، خودی خـۆم نەمتووانی فیلمەکە بۆ چـرکەیەکیش بوەستێنم سەرەڕای کـاتە درێژەکەی\nنــوانـدنی ئـەکـتەرەکان بێ وێنـە بوون، تـۆم ھۆڵـس توانی گـەورەی 'مـۆزاڕت'ـمان بۆ بـکـێـشـێت بەھەموو تـواناو گـاڵتە بازاڕیەکەیەوە، وە بەتایبەتی پـێـکـەنـینە گـاڵـتـە جـاڕیەکەی، بەڵام بۆ بێ بـەخـتی تـۆم ھۆڵـس پـاڵێوراوی ئـۆسـکـار بوو بـەرامبەر 'مـوڕای ابـراھـام' بۆ بـاشترین ئەکـتەر لە ڕۆڵـی سـەرەکـی چونکە لە کۆتایدا ئـەم ڕۆڵـی 'سـالـیـەری' بینی بەشێوەیك زیـاد لە خـەیاڵ و تـوانی ھەموو ئەو ھـەستانەمان پـشان بـات بـەغـیـلیـیەکەی، بـەدڵ بوونەکەی، تێکەڵ کردنی ئەو ھەموو ھـەستـە بەشێوازێکی شـاز و کـارامایی، بەڕای من شـایەنی ئـۆسـکـار بووە لـەھەموو ڕوویەکەوە\nمـۆسـیـقـا لە فـیلمەکە دا نموونەیەکە بۆ خـەیاڵ كردن، چـۆن خـەیاڵ ناکەیت لەکاتێکدا ئـەوە مـۆسـیـقـایەی 'مـۆزاڕت' خۆیەتی؟ بە دڵنیای 'مـیلـۆس فـۆرمـان' لەمەدا ھـەنگاوێکی کلاسیکی گەورەی داوە لە کارەکەیدا\nوا پێویستیشە باس لە کارەکانی د بکرێت لە ڕیـکـۆرد کردن و دیـکـۆر و پـۆشـاكـە شازەکان، بەتەواوی ئێمەی بردەوە بۆ سەدەی ھـ١٨ـەژدە\nگـەورەیی لەم فـیلمەدا کە دەستی گرت بەسەر ھۆڵی دابەش کردنی خـەڵاتەکانی ئـۆسـکـاری سـاڵی ١٩٨٥، كاتێك پاڵـێورا بۆ یــانـزە خەڵاتی ئـۆسـکـار و براوەی ھـەشـت دانەیان بوو\nلە کۆتای دا بێجگە لە ســوپــاس  کردنی سـتافی کـارکردنەکە بۆ ئەم تـابلۆ ھـونەریە کە تـاکە لە جۆرەکەی خـۆی، سوپاسی دەرھێنەریش ئەکەم  'مـیلـۆس فـۆرمـان' بۆ پێدانی وانـەیەكی گـەورە بۆ دەرھـێـنـەرەکانی تر بۆ دەرھـێـنـانی فیلـمێك کە لە چـیـرۆکی ژیــانامـەی وەرگیرابێت وە پەخـشکردنیان بۆ بـیـنـەر بە باشترین شـێواز\nIMDb 8.3/10\nRotten Tomatoes 95%\nMetacritic 93%"
  },
  {
    "id": 22,
    "p": 22,
    "idPoster": "https://lh3.googleusercontent.com/EcNmgGmLyX6CM2jB6gyHo9PgVHNXvi8Gbcm_sc7dqgKsr--t4peIVvczH-tTkO1NlLPMuyDHcGYG4OVDHDamKtssxzPQyDOoFYakpotTWrTRb16U_cScgbSvHl7PPM6ukI8hVuriuw=w2400",
    "memberNameEnglish": "swrkew-yasin",
    "typeFilm": "film",
    "title": "Monster 2004-2010",
    "photo": "Monster.jpg",
    "writingN": "سوورکێو یاسین",
    "nameF": "ئەهریمەن٢٠٠٤-٢٠١٠",
    "description": "شیکردنەوەی فەلسەفەی ئەنیمێی ئەهریمەن\n-سپۆیڵی تێدایە ئاگاداربە گەر بینەری نەبوویت-\nئەنیمی ئەهریمەن دەرخستنی ئەو خواستی هێز و دەسەڵات و داگیرکاریە یە کە تەماحی مرۆڤ هەیەتی و ئەیەوێ بەدەستی بێنێ بەپێی تێپەڕبوونی تەمەنی.. زیرەکی مـانگـا ناواکی ئۆوراساوا لایەنە تاریکی و  ویستە چڵێسیەکەی مرۆڤی کێشاوە، وە حیزبی نازی کە چۆن بەو خراپی و قێزەونیە دەستیان گردبوو بەسەر ئەڵمانیای ڕۆژهەڵات کە لەلایەک تاچەنێک دوای بیر و خواستی سەرکردە شێتەکەیان کەوت بوون ئەدوۆڵف هیتلەر، لە لایەکەی تر ئاست و چینایەتی کەسەکان تەنانەت بۆ چارەسەرکردن یاخود مردن لە ژیاندا، وە سزا جیاوازەکانی ئەم یاسا پووچانە سەرەتای ئەم چینایەتیە لەلایەن بەڕێوبەری نەخۆشخانەکە و کچەکەی و پزیشکی بەڕێز دکتۆر کێنزۆ تێنما وە پشان دەدرێت\nئەم ئەنیمیە مەزنە توانی دوو فەلسەفەمان پێ نیشان بدات\n١- یەکێکیان تەنها فەلسەفە سەرەتاییەکەی حیزبی نازی ـە کە توانرا ئەم مێژووە پڕ نەهامەتیەیەمان پێشان بدات هەروەها کاردانەوەی کردارەکانی مرۆڤ بەشێوەیەکی جیاواز بۆ هەمان شت بە نموونە وەک( یۆهان و گریمەر ) ئەویش بە پێوەری ناخۆشترین مەینەتی و کاتیان هەژمارەکرێ، ئەوەش یەشتا دوای ڕووخانی حیزبی نازی، کۆمەڵێکی نهێنی سەر بە حیزبی نازی   کە هێشتا دەیانویست ئەدوۆڵف هیتلەر ێکی تر بخەنە بوون ئەویش بە تاقیکردنەوە و کۆنتڕۆڵکردنی هەتیووەکانی نێو ئەڵمانیایی ڕۆژهەڵات کە مێشکیان دەشۆردنەوە بۆی بیان کەن بە سەربازی نوێ و هەڵگیرساندنی جەنگ لە ئەوروپا وە ڕشتنی خوێن بە هەموو جیهاندا تەنانەت ئەیان خستنە نێو تاقیکردنەوەی قورسی دەروونی تا بزانن کێ زیاتر بەرگە دەگرێت و لەبیرکردنەوە ناوەستێ\n٢- فەلسەفەی دووەم ئەویش وایان کردووە شەڕ و تاوان کۆتایی نەیەت، لەکاتێکدا تەماح و چڵێسیت وات لێبکات بتەوێ تاکە مرۆڤ بیت لەسەر ئەم جیهانە و کۆتای بە هەموو مرۆڤایەتی بێنیت ئەویش گەشتن بەو ئامانجە لەڕێگەی شەڕ و تاوان کردنەوە، وە ئەم تەماح و ویستە بەڕاستی ترسناکە وە ترسناکتر ئەوەیە کە لەبەرگی کارەکتەرێکی ترسناکیشا بێت، هاوڵاتی چلۆسڤاسکی یۆهان لیبێرت دڕندەکە ئەو دڕندەی بەدوای ناوی خۆیدا دەگەڕا بەڵام کاتێ ناوەکەی دۆزیەوە کەسایەتی خۆی لەدەستدا ئەو کەسە ترسناکەی دروست کرا تا ببێتە جێگرەوەی هیتلەر\nئەم مانگا یە توانی ئەم چیرۆکە ئەفسانەییە کلتووریە بەشێوەی چیرۆکی مناڵان بخاتە ڕوو، چیرۆکی ( دڕندە بێ ناوەکە ) ئەویش ئەفسانەیەکە کە باس لە دڕندەیەک ئەکا کە زۆر بەهێز و زیرەک و بە دەسەڵاتە  بەڵام بێ ناو بوودڕندەکە بۆی ناوێک بۆخۆی بدۆزێتۆ دەستی کرد بە گەڕان بەڵام چونکە ئەم جیهانە گەورەبوو لە نیووەی جەستەی خۆی هاوشێوەیەکی تری بۆخۆی دروست کرد ئەو با ئەو نیوەی جیهان بگەڕێ و منیش ئەم نیووەیە، بەمەش گەشتەکەی دەستی پێکرد، دڕندەکە ئەچووە نێو جەستەی خەڵکیەوە هێز و دەسەڵاتەکەی خۆی پێ دەدان تا ناوەکەی ئەوان بەکاربێنێ بەڵام دواتر ئەو دڕندە هەموو ئەوانەی چواردەوری و کەسەکەی کەلە نێویا بوو دەیخواردن وە تەنانەت ئەو جەستەی ناوەکەی پێ درابوو ئەویشی دەخوارد، دڕندەکە هەر بەردەوام بوو لەمە هەتا وەکوو گەشت بە شازادەیەکی نەخۆش، دڕندەکە بەڵێنی چاکبوونەوە وبەهێز بوونی پێدا لە بەرامبەردا ئەو ناوی خۆی و لاشەی بدات بە دڕندەکە، دواتر شازادەکەو خاناوادەی شاهانەکە زۆر دڵخۆشبوون بەڵام دڕندەکەهێشتا بەمەوە نەوەستا هەستا بە خواردنی پاشا و گشت خێزانی شاهانەی نێو کۆشکەکە، دواتر  کە کەس نەما گەڕا دیسان تا نیوەکەی تری خۆی دۆزیەوە بۆیە ئەویشی خوارد و لەناوی برد تا وای لێهات خۆی بەتەنها لەم جیهانە مایەوە\nبیهێنە پێش چاوت کە ئەم کوڕە نێو چیرۆکەکە یۆهان ـە، ئەو خواست و ویستە شەڕ و خراپەی نێوی دڕندەکەیە، وە شازادەکەش یۆهان لیبێرت ی منداڵە کە بەهی پەروەردە خراپ و قێزەونەکەی حیزبی نازی ـەوە شەڕ ئاژاوە نێوی خواردەوە، وە خانەوادە شاهەنەکەش خێزانی لیبێرت ـن کە یۆهان و ئاناـی خوشکیان هەڵگرتەوە و بەخێویان کردن، وە یۆهان ئەوانیشی لەناوبرد کاتێ چانسی ئەوەی بۆ هەڵکەوت، وە دواتر یۆهان ویستی خوشکەکەی لەناوی ببات وەک چۆن دڕندەکە نیوەکەی تری لەناوبرد لەکۆتایدا، بەڵام گەر وەکوو دڕندەکە چۆن لەکۆتایدا خۆشی لەناوبرد ئەوا یۆهان نامەیەکی بۆ بەجێ هێشتین کە بەڵگەیە بۆ ئەو بەشەی چیرۆکەکە کە نوسیبووی  سێرم بکەن سێرمبکەن! دڕندەکەی نێوم بەم ئاستە گەورەبووە.. وە لە نامەکەی تریدا کە بە تایبەت بۆ دکتۆر تێنمای نووسیبوو  ڕزگارمبکە دڕندەکەی نێوم نزیکە لەوەی بتەقێتەوە\nوە لە کۆتایدا هێزوتوانای دڕندەکە لە بەرگی یۆهان دا خۆی نەخشاند ودەستی گرت بەسەر بیر و هزریدا کەوای لە یۆهان کرد کۆنتڕۆڵی بیر و هۆشی هەموو ئەوانی چواردەوری بکات و ترس یان پێ نیشان بدا ئەویش بە نزیکبوونەوەیان لەمردن وەک چۆن لە کاتی کۆنگرەی بلیۆنەرەئەڵمانیەکە ڕوویدا . وە یاخود کە وای لەهەموو ئەوانەی چواردەوری کرد خوێنی یەکتری بڕێژن و یەکتری بکوژن\nئەنیمی ئەهریمەن بەیەکێک لە باشترین ئەنیمیەکان هەژمار دەکرێ کە زۆر بە کارامەیی کاری لەسەر کراوە وە تاریکی و خراپەی مرۆڤ دەخاتە ڕوو، کە ئەویش   بەتێکەڵ کردنی مێژووە کۆن ڕاستیەکەی مرۆڤ ڕوداوەکانی لێ دروستکراوە، وە وات لێ دەکات هەست بکەی ئەم ڕووداوانە بەڕاستی ڕوویان داوە ئەم هەموو شتانە بوونیان هەیە\nوە لە تایبەت مەندیەکانی ئەم ئەنیمیە ئەوەیە کە ڕوداوەکانی بە شێوەیەکی زۆر نایاب ڕێک خراوە،نامۆیی، سەرکێشی، وە دەرخستنی لایەنەکەی تری مرۆڤ و بوونی مرۆڤایەتی وەك هەست و سۆز، خەمباری،بەزەیی، هەمووشتێکی تر لەسەر مرۆڤ\n..بەبێ هیچ زیادەڕۆییەک تاکە ئەنیمیە کە ڕکابەری(تێنووسی مەرگ) دەکات کە ئەویش باسی فەلسەفەی تاوان و سزا دەکات بەجۆرێکی دی"
  },
  {
    "id": 23,
    "p": 23,
    "idPoster": "https://lh3.googleusercontent.com/V2mcFKouOAOF6Wt3_NFX4zEWcXJVrnqD_G4NGG4hObF7mPF5g0DrHC1K-YCwkfDoVkeaeqYJ7h9JMF6IupnPbUV7fVtKcPYeh3RqlRkOrackU0xhWbIfnvQsdl1WfbXySGohHiIWMw=w2400",
    "memberNameEnglish": "shagul-fuad",
    "typeFilm": "film",
    "title": "The Lighthouse 2019",
    "photo": "lighthous.jpg",
    "writingN": "شاگوڵ فوئاد",
    "nameF": "منارەکە ٢٠١٩",
    "description": "دەرهێنانی: ڕۆبەرت ئێگەرس\nشیکردنەوەی فیلمی منارەکە\nفیلمی (منارەکە- فەنارە) دەتوانرێت بە فیلمێکی کراوە و فرەمانا دابنرێت بۆ بینەران، بە شێوەیەک بینەران ناتوانن بە ئاسانی و لە یەک قاڵبی مانادا لە مەبەستی فیلمەکە بگەن\nلە پاڵ فرەیی لە مانا و مەبەستی فیلمەکە هێشتا بە شێوەیەکە دەتوانێت بەرکەوتنی هەبێت لەگەڵ بینەر بە شێوەیەکی تووند و بەهێز، بە تەنها دوو کارەکتەری ڕەگەزی نێر و دوو کارەکتەری ڕەگەزی مێ (پەری دەریایەیەکە و دەریاکە)، لەگەڵ دەنگی با و شەپۆلە تووندەکان و زریان و تاریکی و ڕووناکیەکان، بە تەواوی بینەر ڕادەکێشێتە ناو شێتگیری و تەنهایی و دابڕانێک لەگەڵ کەسێکدا کە بەرگەی ناگریت و ناچاریت گوێ لە چیرۆکە دووروودرێژە بێ ماناکانی بگریت، ڕاتدەکێشێتە ناو ونبوون لەگەڵ کارەکتەرەکان و هەوڵدان بۆ دۆزینەوەی ناسنامەی کارەکتەرەکان و باوەڕپێکردنیان، ئایا کامیان ڕاست دەبێژن لە باسکردنی ڕابردوو و ناسنامەی خۆیاندا\nفیلمەکە لەژێر ژانەری (دراما،خەیاڵی،ترسناک­، نهێنی) دەپۆلێندرێت و لە (١٩ی ٥ی ٢٠١٩) لە فیستیڤاڵی فیلمی کان یەکەمین نمایشی بەڕێوەچوو، پاڵێوراوی خەڵاتی ئۆسکار بوو بۆ باشترین کاری سینەماتۆگرافی و خاوەنی ١١٤ پاڵاوتنی دیکەیە و براوەی ٢٩ خەڵاتە. بە بەشداری هەریەکە لە ئەکتەران ( ڕۆبەرت پاتنسن و ویڵم دفۆ)\n*باشترە بینەری فیلمەکە ببیت جا ئەم نووسینە بە تەواوی بخوێنیتەوە!*\nکاری دەرهێنانی لەلایەن (ڕۆبەرت ئێگەرس)ـەوە بۆ ئەنجامدراوە، و کاری نووسینەکەش (ڕۆبەرت و براکەی) پێکەوە نووسیویانە. گەر ئاشناییت هەبێت بە کارەکانی ئەم دەرهێنەرە دەبێت ئەوە بزانیت کە یەکێکە لەو کەسانەی هیوایەتی داستان و چیرۆکی ئەفسانەیی و فۆلکلۆر و ئەو بابەتانەیە کە پەیوەستن بە ئاین و بیروباوەڕەوە و ئەم کارەشی بێبەش نییە لەو بابەتانە\nچیرۆکی فیلمەکە بەشێکی لە ڕاستییەوە وەرگیراوە، بەوەی سەردەمانێک دوو کەس کە هەردووکیان ناویان (تۆماسە) دەبنە چاودێریکەری منارەیەک و یەکێکیان دەمرێت و ئەوی دی زیندوو دەمێنێتەوە، بەم شێوەیە ئەم چیرۆکە دەماودەم گێڕدراوەتەوە و وەکو چیرۆکێکی فۆلکلۆری لێ هاتووە، (ڕۆبەرت و ماکس)ـی برایشی ئەم چیرۆکەیان تێکەڵ کردووە بە چەند ئەفسانەیەک و ئەم فیلمەی لێ چێ بووە\nلە ئەفسانەی یۆنانییەکاندا (پرۆتیمس) و (پرۆمیثیەس) بوونیان هەیە، کە (پرۆتیمس) بە خواوەندی زەریا ناسراوە کە دەتوانێت شێوەی خۆی بگۆڕێت و پێشبینی داهاتووش بکات،کەسایەتییەک بووە هاوڕێی دڕندەکانی دەریا بووە و هەموو شتێکی زانیوە کە پێویستە بزانرێت، بەڵام ڕقی لەوە بووە زانیارییەکان هاوبەشی پێ بکات لەگەڵ کەسانی تردا\n(پرۆمیثیەس) وا باسی لێوە دەکرێت کە زەبەلاحێک بووە ئاگری لە خواوەندەکان دزیوە بۆ سوودی مرۆڤایەتی و لەسەر ئەوکارەی سزا دراوە لەلایەن (زیوس)ی خواوەندەوە، بەوەی کە بە بەردێکەوە ببەسترێتەوە و هەموو ڕۆژێک هەڵۆیەک ( کە هێـمای زیوسی خواوەندە) بنێردرێت بۆ خواردنی جگەری، پاشان لە شەودا ئەو ئەندامە گەشە بکاتەوە و دووبارە لە بەیانیدا هەڵۆکە بچێت بیخواتەوە، واتە سزایەکی نەمری هەبووە، و لە ئەفسانەیەکدا هاتووە کەوا (هێرکلس) ڕزگاری کردووە\nئەم دوو ئەفسانەیە لە هیچ گێڕانەوەیەکی ئەفسانەییدا یەکیان نەگرتووە و بەیەکەوە نەبوون، بۆیە (ڕۆبەرت) خۆی دەڵێت: ( لەبەرئەوە ئەم دووانەمان پێکەوە لە فیلمەکەدا بەکار‌هێناوە)\nشیکردنەوە و گەیاندنی مانای تەواوی فیلمەکە لە نووسینێکدا بۆ هەرکەسێک کارێکی قورسە، چونکە هەموو فیلمەکە لەسەر گەڕان و بەدواداچوونی ئەفسانە و داستانەکان بونیاد نراوە. پرسیاری زۆر دروست دەبێت لە کۆتایی فیلمەکەدا، لەوانەیە ئەم فیلمە بیەوێت بڵێت: (وەڵام و زانین دەکرێت مەترسیدار بن).(ئێگەرس) دەڵێت: ( لێیان پرسیم: بۆچی وێنەی ئەوەت نەگرت کە ڕۆب پاتنسن لە کۆتاییدا چی دەبینێت؟ منیش وەڵامم دایەوە بەوەی: چونکە ئەگەر تۆش بیبینیت، ڕووبەڕووی هەمان چارەنووس دەبیتەوە)\nڕووناکییەکەی لە کۆتاییدا ڕۆب بینی بەوە پێناسەدەکرێت کە نوێنەرایەتی و نواندنی (هەموو شتێک) و (هەموو زانینێک) دەکات، کە بێگومان ئەمەش شتێکی قورسە و بەرگەی ناگیرێت بۆ شتێک کە سیفاتی ئینسانی بوونی تێدابێت نەک خواوەندی\nلەوانەیە (تۆماسی پیر) نوێنەرایەتی کارەکتەری (پرۆتیمس) بکات، دەزانین کەوا تەنها خۆی دەچوو بۆ بینینی ڕووناکییەکە و ڕێگەی بە (تۆماسی گەنج) نەدەدا بیبینێت، بەمەش هەموو زانین و زانیارییەکی لای خۆی دەهێشتەوە، (تۆماسی گەنج)ـیش هەڵدەستێت بە دزینی ئاگرەکە لە خواوەندەکان و دەگات بە هەمان چارەنووسی (پرۆمیثیەس)\nدیمەنی کۆتایی کۆتایی کە لاشەی تۆماسی گەنج دەبینین لە لایەن نەوڕەسەکانەوە دەخورێت لە کاتێکدا خۆیشی زیندووە، لە کارێکی هوونەری (جێن دیلڤایل)ـەوە وەرگیراوە بۆ (پرۆمیثیەس) لە کاتی سزادانەکەیدا، لەلایەکی تریشەوە کۆتا دیمەن بە هەڵخەڵەتێنەر دادەنرێت، بەوەی لەوانەیە تۆماسی گەنج هەمان تۆماسی پیر بێت، واتە هەردووکیان یەک کەس بن و ئەوەی بینیومانە تەنها خەیاڵێکی تۆماسی گەنج بووە لە کاتێکدا خۆی گیری خواردووە لە سەرەمەرگدا هەموو ئەم چیرۆکەی لە خەیاڵی خۆیدا دروست کردووە\nلە کۆتاییدا (فەنارە/­منارەکە) فیلمێكی باش و جیاواز و کارێکی تایبەتە لەم سەردەمەدا،توانیویەتی مەزاج و ئەفسانە لە چیرۆکێکدا کۆبکاتەوە و چیرۆکەکەش بە تەواوی بە کراوەیی بهێڵێتەوە و وا لە بینەر بکات دووبارە تەماشای فیلمەکە بکاتەوە\nخاوەنی نمرەی (٧.٦ لە ١٠)یە بە پێی سایتی (ئای م دی بی) ولە تەماتە ڕزیوەکانیش ٩٠ لە ١٠٠ی دراوەتێ"
  },
  {
    "id": 24,
    "p": 24,
    "idPoster": "https://lh3.googleusercontent.com/icaEbUzCQjV1eIS8CRhkG9kfI3z08BuJ_ve2O404pagVda3sykaAI31h3MOWBNkddVb7aH3QUqvJMerf3MDbfo2oYebvb5D-PuVfsfJUv2_F78WXMIBWvPd_v4XrCHDVMvBY2WfrMA=w2400",
    "memberNameEnglish": "shagul-fuad",
    "title": "A Short history of Cinema",
    "typeVariety": "variety",
    "photo": "cinama.jpg",
    "writingN": "شاگوڵ فوئاد",
    "nameF": "کورتە مێژوویەکی سینەما",
    "description": "یەکەمین فیلم لە مێژوودا لە ساڵی ١٨٧٨ تۆمار کراوە کە کاتەکەی تەنها (٣ چرکە) بووە لە ژێر ناونیشانی (زەهۆرس ئین مۆشن)،١٠ ساڵ پاش ئەویش فیلمێکی تری (٣ چرکە)یی تۆمار کرا بە ناوی (ڕاوندهەی گاردن سێن)، بەڵام ئەوە برایانی لۆمێرن بە باوک و داهێنەری سینەما دادەنرێن، بەشێوەیەک مەبەست و ئامانجە سەرەکییەکەی ئەمان نمایش و پیشاندانی فیلمەکان بوو بۆ خەڵک و بینەران، ئەوە بوو لە ساڵی ١٨٩٥ لە بەرواری ٢٨ی دیسێمبەر لە ژێرزەمینی قاوەخانەیەک لە پاریس یەکەمین فیلمی خۆیان نمایش کرد کە کاتەکەی تەنها (١ خولەک) بوو و بوو بە دەستپێکی داهێنانێکی مەزن و بەرفراوان و بێ سنوور بۆ گەیاندنی پەیامەکان و وتی نەوتراوەکان و پیشاندانی نەبینراوەکان، داهێنانێک کە چەند کاریگەری لەسەر کۆمەڵ هەیە بە گشتی دوو هێندەش دەتوانێ خۆی لە تاک نزیک بکاتەوە و بچێتە ناو خودی ئینسانەوە بە تەواوی\nبێینە سەر ژانەر، سینەما بەو بەرفراوانییەی کە هەیەتی توانیویەتی هەموو لایەنەکانی ژیان بگرێتە خۆی و بەم بۆنەیەشەوە چەندەها ژانەری لە خۆ گرتووە، کە یەکێک لەوانە ژانەری ترسناکە، کە لەم سەردەمەی ئێستادا بە تایبەتی هەواداری تایبەتی خۆی هەیە\nیەکەمین فیلمی ترسناک لە مێژووی سینەمادا فیلمی (قەڵای ئەهریمەنەکە - زە دێڤیلس کاستڵ)یە، کە ساڵێک دواتر ڕیمەیک کرایەوە لە ژێر ناوی (زە هەنتد کاستڵ - قەڵا نەفرین لێ کراوەکە)، ڤێرژنی یەکەم فەڕەنسییە و لە دەرهێنانی ( جۆرج میلیەس)ـە ساڵی (١٨٩٦)،کە کاتەکەی تەنها ( ٣ خولەک)ـە و ڕەنگی ڕەش و سپییە، فیلمەکە بۆ سەردەمی ئێستا ترسناکییەکی ئەوتۆی پێوە دیار نییە و شتێکی ئاساییە، بەڵام تا ئێستاش بە یەکەم فیلمی ترسناک دادەنرێت، هەر لەم بوارەدا برایانی لۆمێریش جێ دەستیان دیارە کە لە ساڵی (١٨٩٨) واتە دوو ساڵ دوای جۆرج بە ناوی ( زە مێری سکێلتۆن - ئێسکە پەیکەرە ڕووخۆشەکە)، فیلمەکەی ئەمانیش تەنها یەک خولەکە کاتەکەی، لەهەمان کاتدا ڕەش و سپی و بێدەنگیشە، ئێسکەپەیکەرێک لە ماوەی خولەکێکدا سەما دەکات و جوڵەی سەیر و سەمەرە دەکات کە وای کردووە لە ژێر ژانەری کۆمیدیشدا بپۆلێنرێت\nبەم شێوەیە فیلمە ترسناکەکان بەرەو پێش چوون تا گەشتوون بەم ئاستەی .ئێستا هەیە"
  },
  {
    "id": 25,
    "p": 25,
    "idPoster": "https://lh3.googleusercontent.com/gPXq3xvK1BiyHsuzfWLDTGDB8RS2wswSaE3cT3XWJ3ZE7w9XqdGzuijXyUu_rjUlIHMmUmmfWybqqjReho3ZIyfeMN8Pgu6rUluIdscZ0PtVSOAdCPSkqmQ6Bxifjbc2IIQKYSiFag=w2400",
    "memberNameEnglish": "shagul-fuad",
    "title": "Sweeney todd: the demon barber of Fleet Street 2007",
    "typeFilm": "film",
    "photo": "todd.jpg",
    "writingN": "شاگوڵ فوئاد",
    "nameF": "سوینی تۆد: سەرتاشە ئەهریمەنەکەی شەقامی فلیت ٢٠٠٧",
    "description": "ژانرای ترسناک و میوزیک لە فیلمێکدا\nئەم نووسینە سپۆیلی تێدایە گەر فیلمەکەت نەدیوە خوێنەر مەبە!/nسوینی تۆد: سەرتاشە ئەهریمەنەکەی شەقامی فلیت لە دەرهێنانی تیم بۆرتن و بە نواندنی (جۆنی دێپ و هێلینا بۆنهام کارتەر و ئالان ڕیکمانی کۆچکردوو ) فیلمێکی ١ کاتژمێر و ٥٦ خولەکی بەرهەم ئەهێنێت بە ژانرەکانی (دراما و ترسناک و میوزیکاڵی هەست بزوێن)\nکە بینەری فیلمەکە بووم بەلامەوە شتێکی ئەوپەڕی سەرنجڕاکێش بوو کە ژانەری (ترسناک و میوزیکی) بەیەکەوە کۆبکرێتەوە و ئەو بەرهەمە سەرنجڕاکێشەی هەبێت،\nیەکێک لە تایبەتمەندییەکانی فیلمەکە ئەوەیە و وای لێ دەکات تایبەت و چێژبەخشیش بێت\nبێینە سەر باسی کارەکتەرە سەرەکییەکە سوینی تۆدی ئێستا و بێنجامین بارکەری ڕابردوو\nێنجامین بارکەر سەرتاشێکی قۆزی گەمژە خاوەنی هاوسەرێکی جوان بە ناوی (لوسی)و منداڵێک،  لە لایەن گەورە دادوەری لەندەنەوە (تێرپین) تاوانێکی دەخرێتە پاڵ و دەخرێتە زیندانەوە و دووردەخرێتەوە و ژنەکەشی لەلایەن دادوەرەکەوە دەستدرێژی دەکرێتە سەری، پاش ئەوەی لوسی هەوڵی خۆکوشتن دەدات بە (ئارسنک) هەوڵەکەی سەرکەوتوو نابێت بۆیە لە جیاتی نەخۆشخانە دەنێردرێتە شێتخانە، منداڵەکەی بێنجامینیش بە ناوی ( جۆهانا) لە لایەن دادوەرەکەوە هەڵدەگیرێتەوە و وەکو زیندانییەک بەخێودەکرێت\nهەموو ئەمانە ڕوودەدەن و بێنجامینیش ١٥ساڵ بە ئاواتی بینینەوەی منداڵ و هاوسەرەکەی و بە ئامانجی تۆڵە کردنەوەوە بەسەردەبات دوور لە شار\nڕقی زۆر و ویستی زۆری بۆ تۆڵە کردنەوە لە لایەن بێنجامینەوە بەرگەناگیرێت کە ئەو کەسێکی گەمژە و نەفامە، بۆیە هەموو ئەمانە وا دەکەن کەسایەتی بێنجامین لە خۆیدا بکوژێت و بە تەواوی دەستبەردای کەسایەتی و ژیانی بێنجامین بێت و هەموو شتێکی ئەو بکوژێت لە ناخیدا، لە ژێر ناوی سوینی تۆد بە ژیانێکی تازەوە دەگەڕێتەوە بۆ تۆڵەسەندنەوە بۆ ژیانی بێنجامین بارکەر! ئەمەش لەو دیمەنە بە جوانی درکی پێ دەکرێت کە دەڵێت:\n- نەخێر، بارکەر نا، ئەو پیاوە مردووە، ئێستا تۆدە، سووینی تۆد\nسوینی تۆد پاش پازدە ساڵ دەگەڕێتەوە بە تەنها و پڕ ڕق و ویستێکی زۆر بۆ تۆڵە سەندنەوە بە شێوەیەک تۆڵە بەرچاوی گرتووە تەنها گوێزانی ڕیشتاشینەکان بە هاوڕێی خۆی دەزانێت و خەیاڵ و بیر و هۆشی تەنها لای ئەو ڕۆژەیە کە دادوەرەکە بێتە بەردەستی و تۆڵەی بارکەری لێ بکاتەوە، ژیانی پڕە لە ویستی تۆڵە سەندنەوە، بەشێوەیەک بیردەکاتەوە کە کەس ناتوانێت دڵنەوایی بکات وەکو خۆی دەڵێت (نەک تەنها کەسێک، بەڵکو دە کەس و سەدان کەسیش ناتوانن دڵنەواییم بکەن) ، تەنها لە پێناو تۆڵە کردنەوەدا هاتۆتەوە بۆ لەندەن و لەپێناو ئەوەشدا دەژی وەها کە هەموو شتێکی تر لای بێمانایە کاتێک مس لاڤێت بیر لە دروستکردنی ژیانێک بۆ خۆی و تۆد دەکاتەوە تۆد وا بیردەکاتەوە کە “هەمووان شایەنی مردنن و “مردن دەبێتە حەسانەوە بۆ هەمووان\nیلمەکە جگە لە تۆڵەسەندنەوە گرنگی بە لایەنی خۆشەویستی و ئازادی و گەندەڵی دادگا و دادوەرەکان و ئازارەکانی شار دەدات\nفیلمەکە لە ساڵی ٢٠٠٧ بەرهەمهێندراوە پێشتریش بە شێوەی شانۆ نمایش کرابوو بۆیە سیناریۆکەی ئاشکرا بوو ، بەڵام ئەمە نەبووە هۆی ئەوەی بەتەواوی فەرامۆش بکرێت، بووەتە براوەی خەڵاتێکی ئۆسکار و ٣٤خەڵاتی تر و پاڵێوراوی ٧٥ خەڵاتی تر. لە پاڵ هەموو ئەمانەشدا زۆربەی چاوەکان لەسەر نواندنە ناوازەکەی جۆنی دێپە، کە لەم فیلمەدا نواندنێکی ئەوپەڕی سەرسامکەرانە ئەنجام دەدات و هەربۆیەش وەکو باشترین ئەکتەر لە ڕۆڵی سەرەکیدا بۆ خەڵاتی ئۆسکار و گۆڵدن گڵەبیش دەپاڵێورێت، تەنها دەبێتە براوەی گۆڵدن گڵەبەکە\nلەلایەکی ترەوە فیلمەکە بۆ باشترین دیزاینی جلوبەرگ و ماکیاژ بۆ خەڵاتی بافتا دەپاڵێورێت کە ئەمەش لایەنێکی تری تایبەتی فیلمەکەیە کە دیزاینێکی جوانی جلوبەرگ و ستایلی قژ و ماکیاژی تیابەکارهاتووە وای کردووە شێوازەکەی جوانتر بێت بەتایبەت سوینی تۆد کە بەو سپێتییەی لە قژیایەتی وائەکات شێوەی تایبەت بێت و بە ئاسانی لەبیرنەکرێت\nفیلمەکە لە سایتی ئای م د بی خاوەنی ٧.٣/١٠ـیە و لە تەماتە ڕزیوەکانیش ٨٥لە سەدی هەیە."
  },
  {
    "id": 26,
    "p": 26,
    "idPoster": "https://lh3.googleusercontent.com/wGJPz1snIuJxBzmtFvaKPi8KxareO-y1bU5wDAWWUZfuki0w0xntbqkVrrqxIEmuiq_C0b9-oFsYmn-aKu68--os3sEELrgYruFjA-kG6fxVFKzMOVLRxlhpdRLFAL1GlLbx7Anv2A=w2400",
    "memberNameEnglish": "shagul-fuad",
    "title": "The Endless 2017",
    "typeFilm": "film",
    "photo": "end.jpg",
    "writingN": "شاگوڵ فوئاد",
    "nameF": "ناکۆتا ٢٠١٧",
    "description": "دەرهێنانی: جەستن بێنسن و ئارن مورهێد\nشیکردنەوەی فیلمی ناکۆتا\n هەر لە سەرەتای درووستبوونی گەردوون و لە یەکەم ساتی تەقینەوە مەزنەکەوە، “شت”ـێک هاتە بوون و پەیدا بوو بووە جێی پرسیار و تێڕامان و لێ وردبوونەوە و ترساندن و خۆشویستن و هەندێکجار بە دوژمن تەماشا کردنیش\nزانست دێت دەیخاتە قاڵبێکی تایبەتی و چەندەها یاسا دادەڕێژیت لەهەمبەریدا و لە هەوڵی لێکدانەوەیدایە، ئایا (کـات) لە پێش دروستبوونی بوونەوە بوونی هەبووە؟ ئەگەر وابێت کەوایە ئەوە باڵادەستە، بەڵام بە نەبوونی بوون، هەبوونی کاتیش ئەکەوێتە ژێر پرسیارەوە و کەوایە لە ساتی تەقینەوە مەزنەکەوە کاتیش دروست بووە و هێند باڵادەستیش نییە کە لێی تۆقیون\nسەرەڕای باسکردنی زانست سەبارەت بە سەرەتا و کۆتایی کات، و باسکردنە ئایینی و باوەڕدارەکانیش سەبارەت بە هەمان بابەت، بەڵام هێشتا زۆر نادیاری و نهێنی و پرسیاری گەورەتر هەیە سەبارەت بە بابەتەکە کە بێوەڵام ماونەتەوە لە ڕابردوو و ئێستاشدا، هەتا لە ئاستێکدا وای لێ دێت ئینسان هیچ چارەیەکی نابێت لە بێ چارەییدا کات بە وەهمێک دەچوێنێت، ئەمەش لە پاڵ خۆیدا هەستە نامۆ و ترسناکی بۆ بابەتە زیاد دەکات\nگەر تۆ دوو ئاوێنە لەبەرامبەر یەکدی ڕابگریت و تەنێک، ئامرازێک بخەیتە نێوانیان، ناکۆتا وێنەی تەنەکەت دەست دەکەوێت،لە بێکۆتاییدا (سەرەتا) هەیە، (ناوەڕاست) هەیە، و پاشان (کۆتایی)\nکۆتایی یەکەم دەبێتە سەرەتایەکی نوێ و دووبارە ناوەڕاست و پاشانیش کۆتاییەکی دی\nچی ئەگەر کۆتایی تۆ بیت؟ تۆ کۆتایی ناکۆتاییەکی کە کۆتایی نایەت\n(نـاکۆتا)ی (جەستن و ئارن) ، بەرهەمێکی ڕەسەنی سەردەمە، سەبارەت بە (ناکۆتا)یی و (کـات) و (ترس)\n- بۆیە لە سەرەوە ئاماژەم بە هەبوونی سەرەتا و کۆتایی کات کرد،بۆ ئەوەی ماناکە تێکەڵ نەکرێت و بە (بێ کۆتایی کات) لێک بدرێتەوە.-\nئەم بەرهەمە باسکردنی ترسە لە نادیار، لە سەرەتای فیلمەکە بینەر ئاشنا دەکات بە جۆری ترسەکە بەم وتەیە:\nبەهێزترین و دێرینترین هەستی مرۆڤایەتی ترسە، وە دێرینترین و بەهێزترین جۆری ترسیش ترسانە لە نەزانراوی\nچیرۆکی فی��مەکە با��ی دوو برا دەکات پاش دەیەیەک دەگەڕێنەوە بۆ ناوچەیەک کە پێشتر وەکو ئەندامی کڵێسا لەوێ بوون کاتێک برایەکیان بەوە دەزانێت کە ئەندامەکانی دیکە دەچنە سەر شێوازی تەریقەت و ڕێباز و هەوڵی خۆکوشتنی بەکۆمەڵ دەدەن، خۆی و براکەی ڕزگار دەکات لەو ناوچەیە و تەنها هەردووکیان پێکەوە دەژین\nپاش گەڕانەوەیان بۆیان دەردەکەوێت دوای ١٠ ساڵ تەمەنی کەسەکان و شێوەی دەمووچاویان هەر وەک خۆیەتی هۆکاری ئەوەش دەگەڕێننەوە بۆ شێوازی خۆراک و کەشوهەوای ناوچەکە\nلەگەڵ بەردەوامبوون و ڕۆیشتنی ڕووداوەکان، بینەر و کارەکتەری سەرەکی کۆک دەبن لەسەر ئەو ڕایەی کەوا (شتێک) هەیە لەو ناوچەیەدا، شتەکە هەمیشە چاوی لێیانە و شاهید و ئاگاداری هەموو جووڵەیەکیانە و هەندێک جار بۆ پیشاندانی دەسەڵاتی خۆی بە وێنەیەک یان پارچە ڤیدیۆیەک بوونی خۆی دووپات دەکاتەوە\nئەم (شت)ـە نادیار و نەزانراوە لە فیلمەکەدا، لە خاڵێکدا ئامانجی فیلمەکە ئەوەیە ئەم نادیارییە بخاتە سەر شانی (کات) و ئەو بکات بە نادیار و ناکۆتاکە، واتە کات وەکو دێوەزمەی ناکۆتایی نیشان بدات، بە شێوەیەک بەشێکی کارەکتەرەکان لە ناو گرێیەکی دووبارە بوونەوەی ناکۆتای کاتدا گیریان خواردووە و بەدەستییەوە دەناڵێنن، ئەم دووبارەبوونەوەیە ناهێڵێت کەسەکان خاوەنی ویستی ئازاد بن و دەیانکات بە دیلی خۆی، ناهێڵێت بخەون و ئاسوودە بن و خەون ببینن، بەشێک لە کارەکتەرەکان لە گرێیەک (لووپێکی) ماوە درێژدان و بەشێکیان لە ماوەیەکەی زۆر کورتی چەند چرکەییدان. هەندێکیان وابیردەکەنەوە کە ئەو شتەی جڵەو (کۆنترۆڵ)ی کردوون هێزێکی سەرووئاساییە و بە ترسناک و دێوەزمە ناوی دەبەن، هەندێکیشیان وەکو شتێکی پیرۆز لێی دەڕوانن و دەیپەرستن\nبینەر لە هەر خولەکێکدا تامەزرۆی ئەوەیە ئەو نەزانراوە ناکۆتایە بناسێت، بزانێت چییە، بگاتە خزمەتی و ڕوونکردنەوەیەکی دیاریکراوی دەست بکەوێت، بەڵام دەگاتە کۆتایی و هێشتاش هیچ بیرۆکەیەکی نییە سەبارەت بەو نەزانراوییە، (وەک چۆن پەیام و ناوەڕۆکی چیرۆک گرنگە، بەهەمان شێوە کۆتاییش گرنگە)، بینەر لە کۆتایی فیلمەکە دەگات بە هیچ (سەبارەت بە بابەتەکە سەرەکییەکە)، ئەم هیچ و نادیارییە دەگۆڕێت بۆ ترس، ترس لە نادیاری کە یەکەک لە مەبەستە سەرەکییەکان گەیاندنی ئەو پەیامەیە\nبەشێک لە کارەکتەرەکان لە گرێیە دووبارەکەی خۆیان یاخی دەبن و ناهێڵن نادیارییەکە بۆیان تەواو بکات و بە دەستی خۆیان خۆیان دەکوژن لە کاتێکدا دەشزانن کە دووبارە دەژینەوە و دووبارە دەبنەوە، بەڵام هەڵدەستنەوە بە دووبارەکردنەوەی هەمان ئاکشن بە هۆی ویستی ناڕازی بوون\nلە کۆتایی فیلمەکەدا بابەتی خێزان و قبووڵکردنی بیروڕا و متمانە بەیەککردنی ئەندامەکانی خێزان ئاماژەی پێ دەکرێت\nیەکێکی تر لەو بابەتانەی کە فیلمەکە باسی لێوەدەکات تەریقەت و ڕێبازە ئایینییەکانە کە زۆربەی شوێنەکانی جیهان بێ بەش نین لەم بابەتە و زۆربەیان لە پێناو بیروباوەڕێکدا و دواکەوتنی بیرۆکەی کەسێک هەڵدەستن بە ئەنجامدانی چەندین کاری مەترسیدار و زۆربەی کات کوشتن و لێ سەندنەوەی ژیان لە خۆشیانی لێ دەکەوێتەوە\nشایەنی ئاماژە پێکردنە کە ئەم فیلمە سەر بە جیهانی فیلمێکی ترە لە ژێر ناوی (ڕیزۆلوشین) کە یەکەمین فیلمی ئەم دوو دەرهێنەرە بووە پێکەوە و بەشێک لە کارەکتەرەکانی ئەو فیلمەش لێرەدا دەردەکەونەوە، کارێکی وردی بەرهەمهێنانی بۆ کراوە کە دوای چەندین ساڵ هەمان شوێن و هەمان کارەکتەر هەست بە جیاوازییەکی ئەوتۆ ناکرێت لە نێوانیاندا\nلە کۆتاییدا (ناکۆتا) دەتوانێت لە کۆتاییدا ناکۆتا پرسیار و بیرۆکەت لا جێبهێڵێت کە وا بکات شەوان خەوت لێ بزڕێنێت، پرسیار بکەیت سەبارەت بە ناکۆتا و نەمری بوونی خۆت، ئایا ئامادەیت ژیانێکی نەمری دووبارە بژیت لە سنوورێکی دیاریکراوی کات و شوێندا و لەگەڵ کەسانی دیاریکراودا لە جیاتی ژیان لە ڕۆژانێکی عادەتی و بێزارکەر؟\nژیانە نەمرییەکە دەتوانێت ببێتە هەتاهەتایی لە کاتێکدا لە ژیانە عادەتییە یەکجارییەکەدا هەرشتێک دەتوانێت ڕووبدات؟!\nگەر هەڵبژاردەیەکی وا بێتە بەردەستت کامیان هەڵدەبژێریت؟\n.فیلمەکە لە ٢١ی ٤ی ٢٠١٧ بۆ یەکەمین جار هاتە نمایش کردن"
  },
  {
    "id": 27,
    "p": 27,
    "idPoster": "https://lh3.googleusercontent.com/4zowPjhRKAfjCA-6eVB-my_5y7nrQULTCn03405bnKj64oVuwAMt3JYRSbn8hykbDhDtCVKwqzd1BKUYjv_dqdoJt2qPZD4ldCcePVQbgHIgiEyaWx3Vl1c2ciXItlgsu-LTDLozUw=w2400",
    "memberNameEnglish": "amir-mohamed",
    "typeSeries": "series",
    "title": "Death Note 2006",
    "photo": "Death note.jpg",
    "writingN": "ئەمیر موحەممەد",
    "nameF": "تێنوسی مەرگ ٢٠٠٦",
    "description": "چی دەکەی ئەگەر تێنوسێکت لابێت ناوی هەرکەسێکی تێدا بنوسی دوای ٤٠ چرکە ئەو کەسە بمرێت؟\nتێنوسی مەرگ زنجیرەیەکی ئەنیمی سایکۆلۆژی ژاپۆنیە لە ساڵی ٢٠٠٦ بەرهەمهێنراوە. وەرگیراوە لە چیرۆکی مانگایەکی ژاپۆنی ساڵی ٢٠٠٣ کە لەلایەن ئارتێست و نوسەری مانگا (تسوگامی ئۆبا)وە نوسراوە و لەلایەن (تاکێشی ئۆباتا)وە نەخشێنراوە و هاتۆتە بەرهەم\nنجیرەکە پێکدێ لە ٣٧ ئەڵقەی بیست خولەکی، باس لە ئەفسانەی خواوەندی مەرگی ژاپۆنی دەکات کە چیڕۆکێکی باوە لە کلتوری ژاپۆنیەکاندا و ناسراوە بە (شینیگامی) کە بونەوەری ڕەهەندێکی ترن هەربۆیە مرۆڤەکان ناتوانن بیانبینن ((لای ئێمەش ئەم چیڕۆکانە هەن و لێکچونێکی تەواو لەنێوان فریشتەی گیان کێشان(ملك الموت - عزرائيل)و بونەوەرەکانی جیهانی شینیگامیدا هەیە))\nشینیگامی (ڕیۆک) خاوەنی تێنوسێکە بەناوی (تێنوسی مەرگ) کە ناو و پرۆفایلی هەر مرۆڤێکی تێدا بنوسرێت دوای ٤٠ چرکە کەسەکە دەمرێت و ماوەی تەمەنەکەی دەچێتە سەر تەمەنی خواکە، بەڵام ڕۆژێک لە ڕۆژان بێزار دەبێت و تێنوسەکە فڕێدەداتە جیهانی مرۆڤەکان\nلە زنجیرەکەدا چیڕۆکەکە ئەوکاتە دەست پێدەکات کە شینیگامی ڕیۆک تێنوسەکەی فڕێ دەدات و (لایت یاگامی) دەیدۆزێتەوە، بە دەستلێدانی لە تێنوسەکە دەتوانێت ڕیۆک ببینێت و قسەی لەگەڵدا بکات\nلایت یاگامی خوێندکارێکی زیرەکە خاوەن هزرێکی بەهێزە بڕوای وایە دەتوانێت دادپەروەری دروست بکات، چونکە ئێستا ئەو دەتوانێ دەست بەسەر  ژیان و مردنی خەڵکیدا بگرێ; دەتوانێ بە ئارەزووی خۆی ناوی ئەو کەسانە بخاتە تێنوسەکەوە کە بڕوای وایە جیهانیان بۆگەن کردوە بە تاوانەکانیان، بەڵام ڕوداوەکان بە ڕێرەوێکی تردا دەڕۆن کاتێک جیهان هەوڵدەدات ئەو کەسە بدۆزێتەوە کە بە (کیرا) ناوی دەرکردوە و تاوانبارەکان دەکوژێت\nپاش ئەوەی لایت یاگامی دڵنیادەبێتەوە لەوەی دەتوانێت بە ئارەزووی خۆی خەڵک بکوژێت، لە خوێندکارێکی زیرەکەوە دەگۆڕێت بۆ کەسێک کە یاسا جێبەجێ دەکات و ژیان و مردنی خەڵک دیاری دەکات بەپێی ڕا و بۆچونی خۆی، وە هەوڵدەدات دەست بەسەر جیهاندا بگرێت و دادپەروەری بگەڕێنێتەوە، بۆیە بە کیرا دەناسرێت و بەشێکی خەڵکی چاوەڕێی ئەوەی لێدەکەن جیهان ڕزگار بکا لە تاوانکاری، بەڵام دەزگا هەواڵگریەکانی جیهان یەکدەگرن و کەسێک بەناوی ڕیوزاکی(L) بەکرێ دەگرن بۆ دۆزینەوەی کیرا، ڕیوزاکی کەسێکی دەروون ئاڵۆزە و هاوشێوەی لایت یاگامیش کەسێکی زیرەکە بە ئەستەم دەتوانرێ هەڵبخەڵەتێنرێ، ڕیوزاکی بە هاوکاری سەرۆکی هەواڵگری ژاپۆنی کە ناوی (سویشیرۆ یاگامیە) کە لەهەمان کات باوکی لایت یاگامیە دەست دەکەن بە لێکۆڵینەوە  و  دەستەیەکی نهێنی دروست دەکەن، ڕیوزاکی هەر زوو گومان لە لایت یاگامی دەکات بەڵام دەیهەوێ بە بەڵگەوە دەسگیری بکات، لەوێوە ململانێی زیرەکی لە نێوان ڕیوزاکی و لایت یاگامی دەست پێدەکات\nریوزاکی و لایت یاگامی دوو کەسایەتی لێکچویان هەیە هەردووکیان باوەڕیان بە شکست نیە، بەڵام لەدوو هێز و بەرەی جیاوازن. ڕیوزاکی داوای یارمەتی لە لایت یاگامی دەکات و دەیهێنێتە نێو دەستە نهێنیەکەوە کە بەدوای کیرادا دەگەڕێن، ئەمەش دەبێتە هەلێک بۆ یاگامی تا بتوانێت ئەو کەسانە بوەستێنێت ڕێگری لێدەکەن، بەڵام لەبەرئەوەی لەلایەن ڕیوزاکی گومانلێکراوە دەبێ زۆر بە وریایەوە هەڵسوکەوت بکات و پلانەکانی جێبەجێ بکات\nبۆیە لایت یاگامی بەهۆی ئەو هێزەی لە تێنوسەکەدا دەستیکەوتوە وردەوردە گۆڕان بەسەر کەسایەتیدا دێت کاتێک لە هەندێ شوێن ناچارە کەسانی بێتاوانیش بکوژێت، لەکاتێکدا سەرەتا تەنها بۆ لەناوبردنی تاوانباران و دروستکردنی جیهانێکی نوێ بەکاریدەهێنا. لەگەڵ ئەوەشدا هێزەکەی تا ڕادەیەک سنوردار دەبێت بەهۆی کارامەیی ڕیوزاکی(L)\nکەسایەتیەکانی زنجیرەکە لە هەندێک شوێن و حاڵەتدا نامۆن و کەسایەتی ئاسایی نین، پەیوەندیەکانی نێوانیان پڕە لە نهێنی و بەرجەستەکەری شتێکی ترن. بۆ نمونە لە هەندێک شوێن لایت یاگامی و شینیگامی ڕیۆک بەرجەستەی خودا و پێغەمبەر و پەرتوکەکەی دەکەن، هەروەها بەرجەستەکردنەکانیان دەگۆڕێ لە کات و ساتی خۆیدا، زنجیرەکە پڕە لە هێما و پەیامی نەدرکاو، ئەو ڕاز و نیازانەی لە تاریکیەکانی دەرووندان، هێندێک بابەت هەن وروژاندنیان سەختە بۆیە ناکەومە نێو بابەتە قوڵەکانی سایکۆلۆژیەوە، تەنها گەر نمونەیەک لە ئەڵقەی ٣١ی زنجیرەکە وەربگرین؛\nکاتێک یاگامی پلان دادەنێت بۆئەوەی نیەر(￵N) لە باڵەخانەکە بێنێتەدەرەوە (کە لەوکاتەدا یاگامی شوێنیLی گرتۆتەوە) بۆ ئەوەی ڕوخساری نیەر دەرکەوێت و (میکامی) بە چاوە شینیگامیەکەی بتوانێت ناوی ڕاستەقینەی بزانێت و بیکوژێت، چونکە چواردەوری باڵەخانەکە بەخەڵکێکی زۆر دەورەدراوە یاگامی ناتوانێت دەستی پێیبگات، بۆیە کۆمەڵێک خەڵک هاندەدات کە هەموویان بانگەشە بۆ دادپەروەری کیرا دەکەن تا نیەر هەراسان بکەن و بێتەدەرەوە. نیەر لەودەمەدا هەڵوێستێکی ژیرانە دەنوێنێ و پارەیەکی زۆر بەسەر خەڵکەکەدا هەڵدەداتە خوارەوە، خەڵکەکە هیچیان دادپەروەری کیرایان بیرنامێنێت هەمووی بەدەوروخولی پارەکاندا وێڵ دەبن\nلەو حاڵەتە دەکرێ بڵێین خەڵکەکە دادپەروەریان گۆڕیەوە لەگەڵ پارە، لەهەمان کاتدا کیرا کەلای ئەوان وەک خودایک وابوو، تەنانەت یەکێک لە ئەفسەرە ژاپۆنیەکان کە ئەندامی دەستە نهێنیەکەیە بۆ دۆزینەوەی کیرا بە ناوی (ماتسودا) دەڵێت: خۆزگە منیش لەوێ دەبووم. لەکاتێکدا لە ئەڵقەی پێشتر دانی بەدادپەروەری کیرادا نابوو\nتەنانەت شینیگامی ڕیۆکیش لەوکاتەدا دەڵێت: دەتوانی بەو هەموو پارەیە سێوێکی زۆر زۆر بکڕی (ئەوە لە کاتێکدایە کە ڕیۆک زۆر حەزی لە سێوە) بۆیە بە شێوەیەکی زارەکی ڕیۆکیش کیرای لەبیرکرد، کە کیرا بۆ ئەو واتای درێژی تەمەن بوو، چونکە هەرکەسێک کە کیرا دەیکوشت زیادەی تەمەنەکەی دەچووەسەر تەمەنی ئەو. واتە تەمەنی لەپێناوی چێژدا بەخشی\nتاکە هەڵوێستی جوان لەوکاتەدا لەلایەن (میسا)ی خۆشەویستەکەی کیراوەیە کەلەبەر خۆیەوە دەڵێت: ئێوە ناتوانن ئاشتی و خۆشەویستی بە پارە بکڕن.واتە میسا لەبەر ئەم دوو هۆکارە کیرای دەوێت، هەم لەگەڵیدا ئاسودەیە هەم خۆشیشی دەوێت\nلەم دیمەنەدا کە ماوەکەی نزیک خولەکێک دەبێت، پێمان دەڵێت؛ بە پارە دەتوانی دادپەروەری بکڕیت، بە پارە دەتوانی لەتەمەنێکی کورتدا چێژ لە ژیان ببینی، بەڵام ئاسودەیی و خۆشەویستی شتێکی ترن لەسەروی ماددەوەن\nلە سەرەتای بابەتەکەمدا بە پرسیار دەستمپێکرد لە ڕاستیدا ویستم نوسینەکە بێسوود نەبێت و شتێک بگەیەنم بەوانەی بینەریشی نەبوون و بیانخەمە مەوقیفەوە، بۆیە گەر بەهێزیت لە وێناکردندا دەبێ هەستت بەسەنگی ئەو پرسیارە کردبێ کە لەسەرەتادا کردم. هەروها تێنوسی مەرگ زنجیرەیەکە دەتخاتە بەردەم گەلێک پرسیاری هاوشێوە و دەست دەخاتە تاریکاییەکانی دەروونەوە بۆ نمونە:\n-گەر کەسێکی بێتاون ڕێگر بوو لەبەردەم ئامانجەکانت دەیکوژیت؟\n- یاخود کەسێکی نزیکی خۆت بووە خاڵی لاوازیت بەرەو شکستی بردی چی دەکەی؟\n-چۆن دەتوانی سوود لە کەسەکانی دەوروبەرت وەربگری؟\n-پەیوەندیە سۆزداریەکان تا چەند دەتوەستێنن؟\n- گەربێتو هێزی خوداییت هەبێ ئایا دەتوانی دادپەروەری و جیهانێکی دوور لە تاوانکاری دروستبکەی؟"
  },
  {
    "id": 28,
    "p": 28,
    "idPoster": "https://lh3.googleusercontent.com/zjTX50H6WPe1D54MI63J1lmTzh4lXBj4xSHOfWJEh-bYl47sWNMOM67QqyR5npEAphN_s35EWurcLb4RpKvw8AZ5Cj2v89gxP3PVlKejCGVhp5oZEq6Uy2x-E2f6LyfKw_yJEZe4Aw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Apocalypse Now (1979)",
    "photo": "nowEnd.jpg",
    "writingN": "زەردەشت نەوزاد",
    "nameF": "ئێستا کۆتایی دوونیایە ١٩٧٩",
    "description": "فیلمەکە باس لە شەڕی ڤێتنام دەکات، بەڵام بە شێوەیەکی جیاوازتر لە فیلمەکانی تر، فیلمەکە لە لیستی باشترین سەد فیلمی ئەمریکی وە لیستی باشترین سەد فیلمی جەنگی ڤێتنامدا بوونی هەیە، فیلمەکە هەم لە ڕوی داهات و هەم لە ڕوی خەڵاتەکان سەرکەوتنێکی باشی بەدەست هێنا، بووە بڕاوەی بیست خەڵاتی جیا جیا وە داهاتی فیلمەکەش 75 ملیۆن دۆلار بوو، لەسەرەتادا بودجەی فیلمەکە 12 ملیۆن دۆلار بوو بەڵام زیاد کرا بۆ 31.5 میلۆن دۆلار، بەهۆی چەن شکستێک کە توشیان بوو لە کاتی وێنەگرتنی فیلمەکە، فیلمەکە لە وڵاتی فلیپین کاری وێنەگرتنی بۆ کرا تا زیاتر بە سروشتی ڤێتنام بچێت، لە سەرەتادا وا دانرا بوو فیلمەکە شەش کاتژمێر بێت بەڵام کورت کراوە بۆ 150 خولەک\nلە شەستەکانی سەدەی ڕابردوو هاوڵاتیانی ئەمریکی هەمووان لەسەر شەقامەکان بوون لە دژی جەنگی ڤێتنام، سەربازانی ئەمریکی هەزاران میل دوور بوون لە خاکی وڵاتەکەیان، لەو کاتەدا ئەفسەرێک ڕادەسپێردرێت بە کووشتنی فەرماندەیەکی یاخی بوو کە ناوی کیرتز بوو، فەرماندەکە لە سوپای ئەمریکی دەکشێتەوە سوپایەکی تایبەت بەخۆی دادەنێ کە پێک هاتبوو لە هاوڵاتیانی ڤێتنامی، فیلمەکە بە تەواوی تیشک ناخاتە سەر کەسایەتی فەرماندە کیرتز، بەڵکو پیشانمان دەدات لە کاتی جەنگ مرۆڤ تووش چی دەبێت، جەنگ وا لە مرۆڤ دەکات ڕقی لە هەموو شتەکانی چوار دەوری بێت، بە شێوەیەک لە شێوەکان دەروونی مرۆڤ دەڕوخێنێ، زۆر جار کەسەکان تووشی تێک چوونی عەقڵ دەبن، بە تایبەت جەنگی ڤێتنام کە زۆر چیرۆکمان دەربارەی بیستووە و هەمووان دەیزانین کە چۆن بووە، یەک لە تایبەتمەندیەکانی فیلمەکە دایالۆگی سەربازەکان بوو، زۆرێک لە دیالۆگەکان لە زاری سەربازانی ڕاستی جەنگی ڤێتنام وەرگیراون و لە فیلمەکەدا بەکار هاتوونەتەوە\nدەرهێنەر کۆبۆلا لە باسی فیلمەکەیدا دەڵێت: فیلمەکە دەربارەی ڤێتنام نییە بەڵکو ڤێتنام خۆیەتی\nزۆرێک لە ئەکتەرانی بەژداربوو یەکەم کاری نواندنیان بوو، لەگەڵ ئەوەشدا توانیان زۆر باش سەرکەوتوو بن لە هونەری ڕۆڵ گێراندا\nکۆبۆلا لە فیلمەکەدا غەمگین ترین ئاواز و گۆرانیەکانی ڕۆکی بەکار هێناوە کە بەشێکی سەرەکی بوون لە فیلمەکەدا، بە تایبەت دەست پێکی فیلمەکە، کە یەک لە باشترین دەستپێکەکانی سەرەتای فیلمی ئەمریکیە، دیمەنێکی وەستاو لەسەر دارستانێکی چڕ، هاتنی دەنگی ناپاڵمەکان و دەرکەوتنی هێلیکۆپتەرەکان لەگەڵ دەنگی موزیکی( زە ئێند ) بێگومان جوانترین دەست پێک دەبێت\nدەرهێنەر(فرانسس فۆڕد کۆبۆلا) ناوی لە فیلمەکەی نا(کۆتایی دوونیا)  بۆ ئەوەی پێمان بڵێ کۆتایی دوونیا ئەو ساتەیە کە ئەم شێتیەی مرۆڤەکان دەوەستێت، ناکرێت هەر لەسەر ئەم ڕێگایە بەردەوام بین، جەنگ و کوشتن و تاڵان کردن، ئەو کێشانەن کە هەرگیز کۆتایی نایەن هەمیشە لە سوچێکی ئەم دوونیایە شتێکی لەم بابەتە بوونی هەیە"
  },
  {
    "id": 29,
    "p": 29,
    "idPoster": "https://lh3.googleusercontent.com/fpRQVMSqMvkd9xb8t3ZL1DzZ3-h6MKm47MN5g6RZBDzxzOCCUpBBkUWxHDu4d7H3rYqm04Ud4fgLCNmygj-VMkMhTn9U5ybfU9JAtxTRDUYFc_u5GmRJnUGMj2gUshfIdo94l499rA=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "War Witch 2012",
    "photo": "warWitch.jpg",
    "writingN": "زەردەشت نەوزاد",
    "nameF": "جادووگەری جەنگ ٢٠١٢",
    "description": "چیڕۆکی فیلمەکە، باس لە کچێکی تەمەن 14 ساڵ دەکات، کەلە کیشوەری ئەفریقیا ناچار کراوە بچێتە ڕیزی یاخیبووەکان، چەک هەڵبگرێت. دەسپێکی فیلمەکە دەست پێ دەکات بە هێرشکردنی یاخیبووەکان بۆ سەر گوندی کچەکە کۆمۆنا یاخیبووەکان، کۆمۆنا ناچار دەکەن بە کوشتنی دایک و باوکی، هەر لەو کاتەوە ژیانی کۆمۆنا بە تەواوی دەگۆڕێت بۆ جەنگ، دوای بەدیل گرتنی لەگەڵ چەن منداڵێکی تری گوندەکەی، توشی ڕوبەڕوو بوونەوەیەک دەبن لە نێو هەموو منداڵەکانی گوندەکەی تەنها ئەو ڕزگاری دەبێت، بەمەش لەلایەن یاخیبووەکان، نازناوی جادووگەری جەنگی پێ دەدەن، بەلای یاخیبووەکان و سەرۆکی یاخیبووەکان بە کەسێکی پیرۆز دادەنرێت، وە باوەڕیان وایە ئەو دەتوانێت جێگای دووژمنەکانیان ئاشکرا بکات، وە دواتر کۆمۆنا کەسێک دەناسێت بەناوی ماگیسیان  بڕیاڕ دەدات لەگەڵ ئەودا واز بهێنن لە ئامرازەکانی جەنگ و ژیانێک لەگەڵ ئەودا پێک بهێنێت، چیڕۆکی فیلمەکە بەردەوام دەبێت\nفیلمەکە توانی سەرکەوتنێکی باش بەدەست بهێنێت، بەهۆی ئەوەی ئێستاکە زۆرێک لە ڕێکخراوەکانی جیهانی چاوێکیان زۆریان لەسەر منداڵەکانی ئەفریقایەیە، وە دەرهێنەر کیم نگوین توانی بەشێکی ژیانە ناخۆشەکەی منداڵانی ئەفریقیا لە جەنگمان پیشان بدات، کە ناچار دەکرێن لە تەمەنێکی زۆر بچووکەوە چەک هەڵبگرن، کوشتن و بڕین تاکە شت بێ کە بیبینن\nوە جوانیەکی تری فیلمەکە ڕۆڵگێڕانە ناوەزەکەی خانمە ئەکتەر ڕەیچڵ موانزا کە هیچ پێشینەیەکی نەبووە لە ڕۆڵگێڕان، کە بەتەواوی سەرنجی بینەر ڕادەکێشێت لە کاتی بینەر بوونی فیلمەکە\nلە یەک لە دیمەنەکان دەیبینین کەوا سەرۆکی یاخیبووەکان، بەردێکی کۆلمانی بەدەستەوەیە، کە یەکێکە لە کانزا گرانبەهاکان، زیاتر لە ناوچەکانی کۆنگۆی کیشوەری ئەفریقیا دەردەهێنرێت، دەرهێنەر لەوانەیە بەشێوەیەکی نا ڕاستەوخۆ پێمان بڵێت هۆکاری سەرەکی شەڕ و ناخۆشیەکانی کیشوەری ئەفریقیا بە هۆی کانزا گران بەها کانەوەیە\nوە دەرهێنەر توانی کاریگەریەکان جەنگمان نیشان بدات بەسەر کەسێک، یاخود منداڵێک، کەلەیەک لە دیمەنەکان هاوار دەکات و دەڵێت، چەکەکەم بدەرەوە یاخود دەتکوژم، چەکەکەم هەم منداڵمە هەم دایکمە هەمیش باوکمە، بەمەش بە تەواوی کاریگەری جەنگمان بەسەر کەسێکدا بۆ ڕون دەبێتەوە\nفیلمەکە توانی پاڵێوراوی خەڵاتی ئۆسکار بێت بۆ باشترین فیلمی بیانی، وە هەروەها توانی ببێتە براوە خەڵاتی ورچی زیوی لە ڤیستیڤاڵی فیلمی بەرلین فیلمەکە بە جوانترین شێوە وێنای ژیانی، ئەو منداڵەنەمان بۆ دەکات کە دەبردرێن بۆ جەنگ، پێشنیاز بێت بۆ هەر کەسێک کە بیهەوێ بینەری فیلمێک بێت دەربارەی شەڕی ناوخۆی ئەفریقیا"
  },
  {
    "id": 30,
    "p": 30,
    "idPoster": "https://lh3.googleusercontent.com/PVT4g51jZFmsiPYrhI9h-JrTToqFxtW_xKU5jQxEmb_mWwFoeFjuZk0Z3lY7_bcdyvQSXfcCZtdiwj8OlSiWnUWfjc0v9Z3GBQIEiMgmw1C4q0LvJJqeEE4dg8AEq5d8zE-e1OjNGw=w2400",
    "typeFilm": "film",
    "memberNameEnglish": "zardasht-nawzad",
    "title": "A Man Escaped (1956)",
    "photo": "manEscap.jpg",
    "writingN": "زەردەشت نەوزاد",
    "nameF": "پیاوێک هەڵات ١٩٥٧",
    "description": "فیلمەکە دەربارەی سەربازێکی فەرەنسیە بەناوی  فۆنتین  کەلەلایەن سەربازانی ئەڵمانیا دەستگیر کراوە، لە ماوەی جەنگی جیهانی دووەم. هەر لەسەرتای دەستگیر کردنی فۆنتین لەکاتی گواستنەوە هەوڵی ڕاکردن دەدات، بەڵام شکست دەهێنێت، هەر لەگەڵ گەیشتنی فۆنتین بە بەندینخانەکە دەست دەکات بە دانانی پلانی ڕاکردن، دواتر دەست دەکات بە دروست کردنی هاوڕێی و بیرۆکەکەی لەگەڵ ئەواندا هاوبەشی پێدەکات. فۆنتین بیرۆکەی هەڵاتنەکەی زۆر زیرەکانە و بێ وێنە بوو، بینەر لەکاتی سەیر کردنی فیلمەکە سەرسام دەبێت بە کارە وردەکانی فۆنتین و دەموچاوە بێ زیانەکەی، بەندین خانەکە لەسەر شێوەیەکی زۆر کۆن بوو، بەمەش  پلانەکەی فۆنتین ئاسانتر کردبوو، بە تایبەت دەرگاکەی کەبە دار دروست کرابوو، بەمەش فۆنتین بە توانی بە ئامرازی زۆر سادە وەک کەوچک کارەکانی بکات، وەلە کۆتاییدا دوای چاوەڕوانیەکی زۆر ئەنجامی دادگایەکەی فۆنتین گەڕایەوە، سزاکەشی گولە باران کردن بوو بەهۆی کارەکانی لە دژی ئەڵمانیا. دوای ئەوە فۆنتین توشی شتێکی چاواڕوان نەکراو دەبێت، ئەویش زیاد بوونی هاوژوورێک بوو ژۆست  فۆنتین لێرەدا توشی کێشەیەک دەبێت، ئایە دەبێت ئەو بکوژێت یاخود ڕازی بکات بە پلانەکەی خۆی، فۆنتین  لەسەرەتادا پێی وایە هاوژورە نوێکەی سیخوڕە، بەڵام بە تێپەڕ بوونی کات دڵنیا دەبێتەوە کە وا نییە، دوای ئەوە بە یەکەوە دەست دەکەن بە جێبەجێ کردنی پلانەکەیان\nفیلمەکە لەلایەن دەرهێنەری گەورە ڕۆبێرت بڕەیسۆن  کاری دەرهێنانی بۆ کراوە، ڕۆبێرت لە فیلمەکانی دا هەرگیز ئامانجێکی بازرگانی نییە، هەمیشە بەدوای گەیاندنی پەیامێکە لە فیلمەکانی دا، ڕۆبێرت لە فیلمەکەیدا بە هیچ جورێک گرینگی بە بیرەوەری کارەکتەرەکەی نادات وەک لە زۆربەی فیلمەکانی لە جۆری هەڵاتن لە بەندین خانە دەیبینین، لەوانەشە ڕۆبێرت لە فیلمەکەدا باس لە بەشێکی ژیانی خۆی بکات، چوونکی ڕۆبێرت ئەندام بووە لە بەرگریکاری فەڕەنسی، وە هەروەها لەلایەن ئەڵمانیەکان بەند کراوە بەپێی هەندێک بیرەوەری\nبەم کارەی کە ڕۆبێرت لە فیلمکەیدا کردوویەتی، وادەکات بینەر بچیتە نێو چەن ڕوداوێکی درامی و سەرکێشی کە بینەر هەناسە بڕ دەکات، بەمەش فیلمێکە کە شایەنی سەیرکردن بێت"
  },
  {
    "id": 31,
    "p": 31,
    "idPoster": "https://lh3.googleusercontent.com/_aK3SMog3gMi0A-HbDPCuQXYhxUun31cIB6_DQC70jWiG7mTbzfp9xUfipm9pojwrJBZGWIrcpOtMVhHrdynFS1BSECYvcHtMjK5cIPrWlDUTPC35imCMBXQ_72ONlsrnU3R5Ry_6w=w2400",
    "typeFilm": "film",
    "memberNameEnglish": "zardasht-nawzad",
    "title": "Au Hasard Balthazar(1966)",
    "photo": "batlazar-Recovered@3x.jpg",
    "writingN": "زەردەشت نەوزاد",
    "nameF": "لەناکاو باڵتازار ١٩٦٦",
    "description": "چیڕۆکی فیلمەکە باسی ژیانی گوێدرێژێکمان بۆ دەکات\nڕۆبێرت بۆ چیرۆکی فیلمەکە سودی وەرگرتووە لە ڕۆمانی گەمژەی  فیۆدۆر دۆستۆڤسکی\nدەتوانینباڵتازار کە ناوی گوێدرێژەکەیە بە کارەکتەرەی سەرەکی بناسێنین، فیلمەکە کارەکتەرێکی ترمان پێ دەناسێنێت بەناوی ماری  کە لەو زنجیرە کەسانەی خاوەندارێیەتی باڵتازاریان دەکرد ماری یەکەمیان بوو، ماری و باڵتازاڕ پەیوەندیەکی زۆر پتەویان هەبوو لە نێوانیان، بەڵام بە تێپەڕ بوونی کات گەورە بوونی ماری لەیەک جیا دەبنەوە، لە دوای جیابوونەوەکە هەر یەکەیان بە شێوەیەک ڕوبەڕوی ناخۆشیەکانی ژیان دەبنەوە، لێرەدا دەرهێنەر ڕۆبێرت زیاتر تیشک دەخاتە سەر ئەو مامەڵانەی کە خاوەنەکانی باڵتازار لەگەڵیان دەکرد، باڵتازار هەر جارە و دەگوازرێتەوە لە خاوەنێکەوە بۆ ئەوەی تر، هەر یەکیان بە شێوەیەکی زۆر توند و تیژ مامەڵەی لەگەڵ دەکەن، بینەر بە تەواوی کە ئەم دیمەنانە دەبینێت دەکەوێتە پرسیار. ئایە مرۆڤەکان بەم شێوەیە دڕەندەن کە وا مامەڵە لەگەڵ ئاژەلێکی بێ زیان بکەن؟ یان دەپرسێ باشە چ هۆکارێکە وا مامەڵەی لەگەڵ دەکەن؟ بێگومان ئەم پرسیارانە شتانێکن کە تۆزێک ئەستەمە بینەر بە وەڵامەکانی بگات\nفیلمەکە لە نێوان گرینگترین کارە کلاسیکیەکانی سینەمای فەڕەنسادایە، وەلە ڕیزبەندی شازدەیەمە لە لیستی گۆڤاری |(sight and sound)\nفیلمەکە ڕوبەڕوی زۆر پرسیارت دەکاتەوە، یەک لەوانە بینەر دەپرسێت، باشە هۆکار چییە ڕۆبێرت ئەم پەیوەندیە دروست  کردووە لەنێوان ماری و پاڵتەزار کە گوێدرێژەکە، بێگومان ڕۆبێرت  بە تەواوی پەیوەندی نێوان ئاژەڵەکان و مرۆڤەکانمان نیشان دەدات، بە گشتی تەواوی فیلمەکە بینینی کەرێکە بۆ جیهان، نەک بینینی ئێمە بۆ جیهان، هەر مرۆڤێک دەتوانێ ئەمە بسەلمێنێ کەلە فیلمەکە ڕوو دەدەن، گوێدرێژەکە توانای قسە کردنی نییە، تەواو چیڕۆکەکەی لە ڕێگای کامیرەی ڕۆبێرتەوە دەگێڕێتەوە، فیلمەکە بەتەواوی هەستی بینەری دەجوڵێنێت، زۆر جار ڕق دەگۆڕێت بۆ خۆشەویستی، پاڵەوانی فیلمەکەمان ئاژەڵێکە، کە تەواوی ژیانی بە خراپی مامەڵەی لەگەڵ کراوە، لە دیمەنەکانی کۆتایی فیلمەکە دەیبینین، کاتێک کە باڵتازار بە فیشەکێک پێکراوە، لە نێوان چەن مەڕ و ماڵاتێک دادەنیشێت و بەتەنیایی چاوەکانی دادەخات، وەک هەر کارەکتەرێکی تری تراژیدی گیانی لەدەست دەدات\nدەرهێنەری گەورە ژان لۆگ گۆدارد کاتێک دەربارەی فیلمەکە دەڵێت(فیلمەکە جیهانە لە ماوەی کاتژمێرێک و نیو) فیلمێکە بە تەواوی شایەنی بینینە، ڕۆبێرت پێمان دەڵێت، کەوا گوێدرێژێک چۆن مامەڵەی لەگەڵ دەکرێت، لە نێو کۆمەڵگای مرۆڤەکان"
  },
  {
    "id": 32,
    "p": 32,
    "idPoster": "https://lh3.googleusercontent.com/Z5kKxf4Jki3NAACdMrg-uoaGJx-Mg_dMHf6RD_0WEZ4KGIKaweHkJfKayFqccB0SO34u5v3CE1e9Yk4GPjFM0h05wpUIpuLf6QcNt9Xt3F7n9n9Rpe0ytR6mvPr9C4SQWnYDR7ro4Q=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Platform 2019",
    "photo": "theplatform.jpg",
    "writingN": "زەردەشت نەوزاد",
    "nameF": "ڕووتەختەکە ٢٠١٩",
    "description": "ترس. کاردانەوەی مرۆڤە، بەرامبەر هەر مەترسیەک کە دەکەوێتە سەر ژیانی. بە شێوەیەکی گشتی دەتوانین وا بڵێین\nفیلمی ئیسپانی ڕووتەختەکە، باس له ترسی مرۆڤ دەکات بەرامبەر بە ژیانی خۆی، فیلمەکە نیشانمان دەدات کەوا مرۆڤ چی دەکات بۆ مانەوەی لە ژیان، ئایە دەکرێ مرۆڤ بگات بەچی ئاستێک کاتێک کە ترسێکی وا پاڵنەری بێت\nسەرەتای فیلمەکە، دیمەنی ناندینێک دەبینین، کە ئەوکەسانەی خەریکی خواردن ئامادەکردن، بە ڕادەیەکی زۆر گرینگی بە کارەکان دەدەن، لەوانەیە بینەر وا هەست بکا، ناندینی چێشتخانەیەکی بەناوبانگە، دیمەنی دواتر هەڵسانەوەی کارەکتەری سەرەکی فیلمەکەمان دەبێت، لە زیندانێکی بێ وێنە، زۆرینەی زیندانیەکان کەسانی لە یاسا دەرچوو و ئەوانەشی کە نەخۆشی دەرونیان هەیە، هەندێکیشی بە پێی داواکاری خۆیان هاتوون، زیندانیەکە بە شێوەیەکی درێژە\nپێک دێت لە چەندین ئاست. ڕۆژانە ڕوو تەختێک، کەلە سەری پڕیەتی له خواردن، بە شێوەیەکی ئۆتۆماتیکی لە یەکەم ئاستەوە تا کۆتا ئاست دەڕوات، بیهێنە بەر چاوی خۆت، لە زیندانێک، کە سەدان ئاستە، لەهەر ئاستێک دوو کەسی تێدایە، لە یەکەم ئاستەوە تا کۆتا ئاست، هەمووان لەسەر ئەم ڕوتەختە نان بخۆن بە شێوەیەکی خێرا، دەبێت بە چی شێوەیەک بێت، ئایە بڕی خواردنی پێویست دەگات بە هەموو ئاستەکان.؟ هەر لە سەرەتای دیمەنەکان، بۆمان ڕون دەبێتەوە کە بەشی هەموو زیندانیەکان ناکات\nلێرەدا، لەوانەیە نووسەری فیلمەکە، مەبەستێکی هەبێت دەربارەی چینی کۆمەڵگا، کۆمەڵگا دابەش بووە بەسەر دوو چین، چینی سەرەوە و چینی خوارەوە، چینی سەرەوە ژیانێکی خۆشی بێ سنور دەژین، هەرچی چینی خوارەوەشە لە هەموو شتێکدا سنورێکی بۆ دانراوە\nگروینج کارەکتەری سەرەکیمان لە فیلمەکە، هەر لە دیمەنەکانی سەرەتاوە، بەرهەڵستی دەکات کاتێک دەبینێت، ئەوانەی سەرەوە گرینگی بە ئەوانەی خوار خۆیان نادەن، هەوڵ دەدات ڕازیان بکات بەوەی هەندێک خواردن بهێڵنەوە بۆ کەسانی خوار خۆیان، ئەوانیش ڕەتی دەکەنەوە. لەو کاتەدا هاوژوورەکەی پیرە پیاوێکە دەست دەکات بە میز پێدا کردن بە کەسانی خوار خۆیانگروینج دەڵێت. بووەستە لەوانەیە ڕۆژێک پێچەوانە ببێتەوە ئێمە بچینە خوار ئەوان و ئەوان لەسەرەوە بن لەوانەیە  ئەوانیش میز بە ئێمە دا بکەن. پیرە پیاوەکە دەڵێت، ئاشکرایە کە وادەکەن\nلێرەدا دەمەوێت بڵێم، مرۆڤ ئەگەر واز بێهێنت لە بەدست هێنانی ئەو شتانەی کە پێویستی نییە، بە تەنها تەنها هەوڵ بۆخۆی نەدات، هەمیشە کەسانی خوارەوەی خۆی ببینێت، ژیان بۆ زۆر کەس بە جۆرێکی تر دەبوو\nڕیڤریۆ وەلە دەرهێنانی دەرهێنەر گالدێر گاستێلۆ ئۆروتیایە کە یەکەم فیلمە درێژە کاری بۆ کردبێت، بێگومان چاوەڕێی داهاتوویەکی گەشی لێ دەکرێت. له کۆتاییدا بینەر لە دوای سەیر کردنی فیلمەکە، لە ناخی خۆیدا توشی چەن پرسیارێک دەبێت. ئایە ئەگەر من لە بەندینخانەیەکی وا بەند بکرێم، لە ئاستی ۲۰۰ بم چی دەکەم بۆ   خواردن؟ ئەی ئەگەر لە ئاستی ۱۰ بم؟ ئامادە دەبم بەشی ئەوانی تریش بدەم؟\n"
  },
  {
    "id": 33,
    "p": 33,
    "idPoster": "https://lh3.googleusercontent.com/UMXKB3U_WZqYC0GBr-6UsXm749FFcOyyZrGfzoMi9r5HWwoXe6BN6BWRr2imjADHBZtWCcNogR-pTH8N4QmB7L51G4AujNIG9vZdU3n7ZWcd9PxxoWON_fI3uswcqbCjoG5ZYuGCkQ=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Sunset Boulevard (1950)",
    "photo": "sunset.jpg",
    "writingN": "زەردەشت نەوزاد",
    "nameF": "شەقامی سانسێت ١٩٥٠",
    "description": " چیرۆکی فیلمەکە باس لە خانمە ئەکتەرێکی فیلمە بێدەنگەکان دەکات بەناوی نۆرما دێزمۆند ، کە لە ناوەڕاستی تەمەنیایەتی، کە بەهۆی بەرەو پێشچوونی فیلمەکان و تێپەڕ بوونی سەردەمی فیلمە بێدەنگەکان دوور کەوتۆتەوە لە ڕۆڵگێڕان، نۆرما ژیانێکی تەنها بەسەر دەبات، کە تەنها کەسێک لەگەڵی دا بژیێت خزمەت کارەکەیەتی بەناوی ماکس  کارەکتەری سێهەممان سیناریۆ نوسێکە بەناوی جۆی گیلیس  کەسێکە کە دوای سەرکەوتنی لە چەن کارێک توشی شکست هاتووە، بە ڕێکەوت کاتێک کە هەوڵی خۆ شاردنەوە دەدات بۆ ئەوەی کارمەندانی بانک دەست بەسەر ئۆتۆمبێلکەیدا نەگرن، دەچێتە ماڵی نۆرما، دوای یەکتر بینینیان، نۆرما بەوە دەزانێت کە ئەو پیشەی سیناریۆ نووسە، داوای لە ئەو دەکات کە کاری بۆ بکات، بۆ ڕێکخستنی سیناریۆیەک کە خۆی نووسیوەیەتی، بۆ ئەوەی دووبارە بگەڕێتەوە سەر شاشەی سینەماکان، جۆی ناچار دەبێت بە تەواوی لای ئەو نیشتەجێ ببێت، بەهۆی ئەوەی کە پێویستیەکی زۆری هەیە بە کارەکە، چیرۆکەکە بەردەوام دەبێت\nفیلمەکە کاری دەرهێنانی لەلایەن دەرهێنەر بیلی ویلدەر بۆ کراوە، بیلی هەوڵدەدات لە ڕێگای فیلمەکەیەوە ژیانی ئەکتەر و دەرهێنەرانی فیلمە بێدەنگەکانمان پیشان بدات، لە دوای بەسەر چوونی سەردەمی فیلم و سینەمای بێدەنگ، لەوانەیە بینەر لەکاتی سەیر کردنی فیلمەکە، وا هەست بکات کەوا فیلمەکە بە تەواوی باس لە خانمە ئەکتەر نۆرما دێزمۆند بکات، بەڵام ئەگەر بە دیوێکی ترەوە لێی بڕوانین، دەرهێنەری زیاتر تیشک دەخاتە سەر ماکس، کاتێک کە لە دیمەنی سەردانی کردنی نۆرما بۆ ستدیۆکانی وێنەگرتنی فیلم، ماکس بە جوی دەڵێت، لەو کاتە تەنها سێ دەرهێنەری گەنج بوونی هەبوو، گریفیس و سیسل بی دیمێڵ، ماکس ڤۆن مایرلنگ، ماکس ڕۆژێک لە ڕۆژان یەکێک بووە لە دەرهێنەرە سەرکەوتوەکان، بەڵام لە ئێستادا تەنها خزمەت کاری هاوسەر و ئەکتەری پێشوی فیلمە بێدەنگەکانە، کە وەک خۆی لە فیلمەکە دەڵێت ئەو نۆرمای کرد بە ئەستێرە دواتر بووبە هاوسەری\nفیلمەکە خاوەنی چەندین دایالۆگی لەبیر نەکراوە، بە تایبەت کاتێک کە جۆی بە نۆرما دەڵێت، تۆ خانمە ئەکتەرێکی گەورە بوویت، نۆرماش وەڵامی دەداتەوە دەڵێت، ئێستاش خانمە ئەکتەرێکی گەورەم، ئەمە فیلمەکانن بچووک بوونەتەوە. فیلمەکە توانی بچێتە ڕیزی باشترین ئەو فیلمانەی کە دەربارەی دروست کردنی فیلم دروست کراون، فیلمەکە خاوەنی سیناریۆیکی تەواو بەهێزە، لەوانەیە ببێتە یەکێک لە جوانترین سیناریۆکانی درامای تاریک کە بینەری بووبیت، کە لە دەسپێکەوە تا کۆتایی چێژ دەبینیت لە هەر وشەیەک کە دەگوترێ لە فیلمەکە، وە فیلمەکە کۆتایی دێت بە چەن وشەیەکی نۆرما دەڵێت، هیچ شتێکی تر نییە، تەنها ئێمە و کامیڕەکانین، وە ئەم خەڵکە جوانانە لە هۆڵە تاریکەکان، بەڕێز دیمێڵ، من ئامادەم بۆ ئەم دیمەنە نزیکە"
  },
  {
    "id": 34,
    "p": 34,
    "idPoster": "https://lh3.googleusercontent.com/BUz_ryvQRDHMXk6iwdA0X0sJpYxZGM5iTNUOWYHwX5e_MtGWbF5lmQbe_PRJRKepgPnZgmsAZIR3FoZAzKoUY0O6ihMH0YPESaKvMBGzwBqJHwMtqR78E-B-j9o9cTqb6cjeG2rFTA=w2400",
    "typeFilm": "film",
    "memberNameEnglish": "zardasht-nawzad",
    "title": "Malcolm x 1992",
    "photo": "malcolmX.jpg",
    "writingN": "زەردەشت نەوزاد",
    "nameF": "ماڵکۆم ئێکس ١٩٩٢",
    "description": "دوای پەنجا ساڵ تێپەڕ بوون بەسەر کۆچکردنی، هێشتاکە ماڵکۆم ئێکس بە یەکێک لە بەهێزترین کەسایەتییە سیاسیەکانی ئەمریکا دادەنرێت  بەڕای زۆربەی کەس بە نیشانەی هەوڵدان بۆ مافی یەکسانی هەموو مرۆڤەکان دادەنرێت\nهەر فیلمێك وێنای ژیانی مالکۆم ئێکس بکات، پێویستە فیلمێکی ئاڵۆز و جێگای مشت و مڕێکی زۆر بێت، بە تەواوی ئەمە ڕوویدا لە فیلمی ماڵکۆم ئەلێکساندەر کە دەرهێنەر سپایک لی لە ساڵی 1992  هەستا بە دەرهێنانی فیلمەکە، کە باس لە ژیانی ماڵکۆم ئێکس دەکات وە یەکەم و کۆتا فیلمی بیانی بوو لە شاری مەککەی پیرۆز کاری وێنەگرتنی بۆ کرابێت\nیەکەم و کۆتا فیلمی بیانی کەلە شاری مەککەی پیرۆز کاری وێنەگرتنی بۆ کرا\nکردنی فەریزەی حەج یەکێک لە گرینگترین خاڵەکانی گۆڕانی ژیانی ماڵکۆم ئێکس بوو، بۆیە شتێکی تەواو پێویست بوو وێنەگرتنی گەشتی حەج لە نێو ڕوداوی فلمەکەدا\n وە فیلمی ماڵکۆم ئێکس بوو بە یەکەم کۆتا فیلمی بیانی کەلە شاری مەککەی پیرۆز کاری وێنەگرتنی بۆ کرابێت، هەر لەبەر ئەوەش دەرهێنەر سپایک لی ستافێکی موسڵمانی نارد بۆ شاری مەککە بۆ وێنەگرتنی دیمەنەکان. وە هۆکاری ڕێگە پێدانی دەسەڵاتدارانی سعودی بۆ گرنگی کەسایەتی ماڵکۆم ئێکسە و دەگەڕێتەوە بەلای موسڵمانان\nدینزڵ واشنتن و تێکەڵبوونی تەواوی لەگەڵ کەسایەتی ماڵکۆم ئێکس\nگێڕانی ڕۆڵی کەسایەتیەکی ناوداری مێژووی هەمیشە کارێکی قورس بووە بۆ ئەکتەرە پاڵێوراوەکان، چوونکی هەمیشە تێکەڵ بوونێکی تەواوی پێویستە لەگەڵ کەسایەتیەکە، هەروەها کارێکی تەواو قورسە بۆ تەواوی تیمی کارەکە چوونکە لادان و گۆڕانێکی بچووک لە کەسایەتیەکە بە تەواوی تێبینی دەکرێت، بە تایبەتی کەسایەتیەکی وەک ماڵکۆم ئێکس چوونکە ژیانێکی ئاسایی نەژیا و گۆڕانێکی زۆر هەبوون لە ژیانیدا، بەڵام دینزڵ واشنتن توانی تێکەڵ بوونێکی تەواو بکات لەگەڵ کەسایەتیەکە توانی هەموو قۆناغەکانی ژیانی ماڵکۆم ئێکس بە شێوەیەکی زۆر جوان بەرجەستە بکات، هەرچەندە جیاوازی هەبوو لە نێوان ڕوخساری ماڵکۆم ئێکس و دینزل واشنتن، بەڵام ڕۆڵ گێرانە ناوەزەکەی دینزل واشنتن وای کرد بە هیچ شێوەیەک هەست بەمە نەکەین\nبێگومان زۆر کاری سینەمایی هەبوون کە باس لە کەسایەتی ڕاستەقینە دەکات، باشترین ئەو ئەستێرانەی کە ڕۆڵی کەسایەتی ڕاستەقینەیان بینیوە (بێن کینگلسی لە ڕۆڵی کەسایەتی گاندی، ئەنتۆنی هۆبکینز لە ڕۆلی سەرۆکی پێشووی ئەمریکا ڕیچارد نیکسن، لیۆناردۆ دیکاپیرۆ لە ڕۆلی هاوارد هیوز، فلیپ سیمور هۆفمان لە ڕۆڵی ترومان کابوون) وە بێگومان پێویستە لەگەڵ ئەمانە ناوی دینزڵ واشنتن بهێنرێت لە ڕۆلی ماڵکوم ئێکس\nواشنتن و ماڵکۆم و خەڵاتەکان\nجگە لە فیلمەکە، دینزل واشنتن لە شانۆگەریەکی ساڵی هەشتاکان ڕۆڵی ماڵکۆم ئێکسی بینی، لە شانۆگەریەک ڕۆڵ گێرانی واشنتن لە شانۆگەریەکە تەواو یارمەتی دەر بوو بۆ ڕۆڵ گێرانی لە فیلمەکە، وە دینزل واشنتن وتی کە هەمیشە دەمزانی ڕۆژێک لە ڕۆژان ڕۆڵی ماڵکۆم ئێکس دەگێڕم\nفیلمی ماڵکۆم ئێکس پاڵێورا بۆ دوو خەڵاتی ئۆسکار ئەوانیش خەڵاتەکانی باشترین ئەکتەر وە خەڵاتی باشترین دیزاینی جل و بەرگ، بەداخەوە کە دینزل نەبوو بە براوەی خەڵاتی ئۆسکار وەک دیارە لەم ساڵەدا ڕکابەرەکەی ئەلپاچینۆ بوو، کە بەهێزتر بوو لە ڕۆلەکەی لە فیلمی سێنت ئۆف ویمن ڕوث کارتەریش نەیتوانی ببێت بە براوەی خەڵاتی باشترین دیزاینی جل و بەرگ، بەمەش بەداخەوە فیلمەکە نەبوو بە براوەی هیچ خەڵاتێکی ئۆسکار"
  },
  {
    "id": 35,
    "p": 35,
    "idPoster": "https://lh3.googleusercontent.com/NwWvsxpPDtanKRMWsUCStsmSSmVBhwgUqZ4OcKn-gHbtUx1VqNdJTKEdfGRpymR-4xLYAvcFYu0RCFNoWf8oufz05Mx_fLCVR0ym6RQLpV224ACJnrciyAb0nQgeKJ-UHvE9pV_Onw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Casablanca 1942",
    "photo": "castablanca.jpg",
    "writingN": "زەردەشت نەوزاد",
    "nameF": "کازابلانکا ١٩٤٢",
    "description": "لە ئێستادا نزیکی هەشتا ساڵ تێپەڕ بووە بەسەر یەکەم پەخشی فیلمەکە. فیلمەکە لە ڕیزی دووەمە لە لیستی باشترین سەد فیلمی ئەمریکی، فیلمەکە بەیەک لە بەناوبانگترین فیلمەکانی مێژووی سینەمای ئەمریکا دادەنرێت، فیلمەکە لە کات و سەردەمی خۆیدا سەرکەوتنێکی گەورەی بەدەست هێنا، لەگەڵ ئەوەی کە کۆمپانیای وارنەر بڕۆس بودجەیەکی گەورەی بۆ تەرخان نەکرد بەڵام ئەمە نەبووە ڕێگر لە سەرکەوتنی فیلمەکە\nچیڕۆکی فیلمەکە باس لە پیاوێکی ئەمریکی دەکات بەناوی  ڕیک  لەماوە جەنگی جیهانی دووەم، ڕیک خاوەنی یانەیەکی شەوانەیە لە شاری کازابلانکا  لە مەغریب، لە یەک لە شەوەکان ڕێک چاوی دەکەوێتەوە بە خۆشەویستە کۆنەکەی ئێلیسیا  لەگەڵ هاوسەرەکەی   ڤیکتۆر لازلۆ   کە دەیان هەوێ فیزە دەرچوون بەدەست بێهێنن، لازلۆ بەرگریکارێکی نیشتیمانیە لە دژی نازیەکان، لەو کاتەدا پێویست لەبەر چاوی نازیەکان ڕابکات، وە ڕیک ناچار دەبێت بە یارمەتی دانیان بۆ دەرچوون، لە فیلمەکە بینەری زنجیرەیەک ڕوداوی سەرج ڕاکێش دەبین\nلە هەر بەریەکەوتنێکی ڕیک و ئێلسا لە فیلمەکە، وێنەیەکی ڕۆمانسی جوان دەبینین. ڕیک بەردەوام خەریکی خواردنەوەی شەڕاب و جگەرە کێشانە، بۆ کەمکردنەوەی ئەم ئازارەی کە ئێلیسا توشی کردبوو لە کاتی جێهێشتنی لە پاریس، کاریگەری ئافەرەت بەسەر پیاو هەمیشە زۆر گەورەیە، وەک دەیبینی لە فیلمەکە ڕیک جگە لەخۆی گرینگی بە هیچ کەسێک نادات تەنانەت ئەفسەری نازی سترایسەریش، بەڵام کە بابەتەکە دێتەوە سەر خۆشەویستی بێگومان گۆڕانکاریەکی گەورە دەبێت، ڕیک ناچار دەبێت قوربانیەک بدات لە پێناو خۆشەویستەکەی، لەو کاتەدا ڕیک وەک لازلۆ دەبێت بە پاڵەوانێکی ڕاستیقەنەی سەر شاشە، کاتێک کە دەڵێت پاریس هەمیشە لەگەڵمان دەبێت کە یەکێکە لە دیمەنە لە بیرنەکراوەکانی بینەر دوای سەیر کردنی فیلمەکە، وە هەروەها دیمەنێکی تری کاریگەری فیلمەکە، کاتێک کە ڕیک داوا لە سام دەکات گۆرانی(ئەس تیم گۆوس بای)بۆ بژەنێت پێی دەڵێت ئەو توانی بەرگەی بگرێت منیش دەتوانم، لەو کاتە دەچێتەوە نێو کۆمەڵێک لە یادگاری پاریس\nلە فیلمەکەدا تەنها یەک کەسایەتی خراپ بوونی هەیە، ئەویش ستراسەری ئەفسەری نازی ئەڵمانیە، وە پەیوەندی ڕیک و ئەفسەری پۆلیس ڕینۆ چەن دیمەن و گفتوگۆیەکی کۆمیدی لەخۆ دەگرێت، بە تایبەت دیمەنی کاتێک کە ڕینۆ ناچار دەبێت بیانویەک بدۆزێتەوە بۆ داخستنی یانەکەی ڕیک، دەڵێت توشی شۆک بووم کاتێک زانیم لە یانەکە قومار خانە هەیە پێویستە دابخرێت، هەر لەو کاتەدا کارمەندێکیان ئەو پارەیە بۆ ڕینۆ دێنێت کەلە ژوری قومار کردنەکە بردبوویەوە\nفیلمەکە لەگەڵ ئەوەی هەڵگری ناوی شاری کازابلانکایە، ڕوداوەکانی لەنێو شارەکەدایە بەڵام کاری وێنەگرتنی لە شاری کازابلانکا بۆ نەکراوە، شتێکی قوڕسە بۆ باوەڕ کردن، بەڵکو کاری وێنەر گرتنی لە یەک لە ستۆدیۆکانی ماڕڤڵ بۆ کراوە\nفیلمەکە پاڵێورا بۆ هەشت خەڵاتی ئوسکار، توانی ببێتە براوەی سێ دانەیان ئەویش بریتی بوون لە خەڵاتی باشترین دەرهێنان، باشترین سیناریۆ، باشترین وێنە گرتن\nچەن دەگۆیەک هەیە کەوا ڕۆناڵد ڕیگن سەرۆکی ساڵانی چلەکانی ئەمریکا، پێشنیاری یەکەم بەرهەم هێنەران بوو بۆ ڕۆڵی کەسایەتی ڕیک لە جیاتی هیمفوری بوگارت\nسیناریۆی فیلمەکە بەیەک لە باشترین سیناریۆکان دادەنرێت، چاودێرانی نووسەرانی ئەمریکی، هەستا بە دانانی لیستێک بۆ باشترین سیناریۆی فیلم، بە بەژداری یازدە هەزار ئەندام\nلە لیستەکە سیناریۆی ١.١ فیلمیان هەڵبژارد بە ڕیزبەندی دایان نا بە پێی دەنگدا، لەم لیستەدا سیناریۆی فیلمی کازابلانکا بە پلەی یەکەم هات.فیلمەکە تا کاتی ئیستاش بە شاکارێکی مێژووی سینەمای ئەمریکی ماوەتەوە، بۆ هەر کەسێک کە بیهەوێ هاوڕێیەتی لەگەڵ فیلمی ڕەش و سپی دروست بکات پێگومان جوانترین دەسپێک بە فیلمی کازابلانکایە"
  },
  {
    "id": 36,
    "p": 36,
    "idPoster": "https://lh3.googleusercontent.com/FeRwZ61idT2lZrtZGnsxQCzo5Vshyavz5ncQZil7hqZDUTFYi-s4aBDUeh1pNXn-u-ztC6Rsc3u_PEW1L4RwcOh2uMlhFB7ZMFkAkfrbsNH9MbTzXhqL1MLa5DFx4ST8TaD_L3e7Fw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Artist 2011",
    "photo": "theartist.jpg",
    "writingN": "زەردەشت نەوزاد",
    "nameF": "هونەرمەندەکە ٢٠١١",
    "description": "چیرۆکی فیلمەکە باس لە ئەکتەرێکی فیلمە بێدەنگەکانجۆڕج ڤاڵتین دەکات، لە ماوەی ساڵی 1927 بۆ سەرەوە، کە لەو کاتەدا توانیویەتی سەرکەوتنێکی گەورە بەدەست بهێنێت بەهۆی گێڕانی ڕۆڵەکانی بەسەرکەوتوانە و پێکەنینە ناوازەکەی، جۆڕج ڕۆژ بە ڕۆژ بەردەوام بوو لە سەرکەوتنەکانی تا ئەوکاتەی سینەمای بە دەنگ هاتە بوون، جۆڕج بە هیچ شێوەیەک ڕازی نەبوو بە گۆڕانکاریەکە، هەستا بە دروست کردنی فیلمێکی بێدەنگ کە خۆی هەم کاری دەرهێنان و بەرهەم هێنان و ڕۆڵگێرانی گرتە ئەستۆ، فیلمەکەی ڕوبەڕوی شکستێکی زۆر گەورە بوویەوە، بەهۆی ئەوەی کاتی پەخش کردنەکەی کەوتە هەمان ڕۆژی پەخش کردنی فیلمە نوێکەی، ئەستێرەی تازە درەوشاوەپیپی میلەرکە فیلمەکەی لە جۆری بەدەنگ بوو، وە هەروەها خانمە ئەکتەر پیپی لەماوەی دەرکەوتنەکانی دا توانی بووی هەوادارێکی زۆر لە خۆی کۆبکاتەوە بچێتە نێو دڵی خەڵکەوە، ئەمەش وای کرد هەمووان فیلمەکەی جۆڕج پشت گوێ بخەن، جۆڕج دوای شکستەکەی، هەمووان پشتیان تێی کرد تەنها خۆی و شوفێرە تایبەتەکەی و سەگە ماڵیەکەی لەگەڵی مانەوە، ماوەیەک ڕوبەڕوی بارگرانیەکی زۆر بوویەوە کە ناچاری کرد هەموو ئەو شتانەی کە بەدەستی هێنابوون لە مەزادێکدا بیفرۆشێت، چیڕۆکی فیلمەکە بەردەوام دەبێت\nفیلمەکە توانی ئەوە بسەلمێنێت، کە دەکرێت فیلمەک سەرکەوتن بەدەست بهێنێت لە سەدەی 21 بەبێ هیچ ڕەنگ و دەنگێک، بینەر لە کاتی سەیرکردنی فیلمەکە، بە ئەستەم دەتوانێ شتێکی تیا بدۆزێتەوە کە بە دڵی نەبێت.  فیلمەکە ئەوەمان بۆ دەسەلمێنێت، کەوا بودجەی زۆر پێوەر نییە بۆ دروست کردنی فیلمێکی سەرکەوتوو، فیلمەکە تەنها بڕی 15 ملیۆن دۆلاری بۆ تەرخانکرا  لە کاتێکدا بڕێکی زۆر کەمە لەچاو ئەو بڕە پارەیەی بۆ فیلمەکانی سەردەمی ئێستا تەرخان دەکرێن، لەگەڵ ئەوەشدا توانی هەم لە ڕوی داهات و هەم لە ڕوی خەڵاتەکانیش سەرکەوتن بەدەست بهێنێت، کە توانی ببێتە پاڵێوراوی 10 خەڵاتی ئۆسکار، ببێتە براوی پێنج دانەیان کە ئەوانیش بریتی بوون لەخەڵاتی باشترین فیلم، باشترین دەرهێنەر، باشترین ئەکتەر، باشترین موزیکی ئۆڕجیناڵ، باشترین دیزاینی جل و بەرگ\nدەکرێت هەموو ئەمانە پێوەر بن بۆ باشی فیلمەکە، لە کۆتاییدا فیلمی هونەرمەندەکە یەکێکە لەو فیلمانەی کە پێویستە هەر بینەرێکی سینەما بینەری بێت، لەگەڵ ئەو فیلمانە کە باس لەدروست کردنی فیلم و سەردەمی بوژانەوەی سینەمای بەدەنگ بکات، کە چەن فیلمێکی گەورەی تریش بونیان هەیە سەبارەت بە بابەتەکە، فیلمی هونەرمەندەکە دەکرێت بێتە ڕیزی ئەوان و بەکارێکی گەورەی نوێ باس بکرێت"
  },
  {
    "id": 37,
    "p": 37,
    "idPoster": "https://lh3.googleusercontent.com/_eh1HxJZ0GTGt3i0p83aOsa4hI759d2q3TJi0bBZQW7lrjgv1HPA_x7T_ql0I6ZfY5ATdG5ku8LvHO82WRFnK1YVIjzm8Q7vG_5mKg3gyF6uuxzl1hxmJbVzhsa_sGgTVK8SPShAYw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Bicycle Thieves 1948",
    "photo": "bicycle.jpg",
    "writingN": "زەردەشت نەوزاد",
    "nameF": "پایسکل دزەکان ١٩٤٨",
    "description": "چیڕۆکی فیلمەکە باس لە پیاوێکی هەژاری بێکار دەکات، کە کارێکی دەست دەکەوێت لە کۆمپانیایەکی ڕێکڵام، کە تاکە مەرجی ئەوەیە پایسکلێکت هەبێت. لەبەر ئەوە ناچار دەبن خۆی و هاوسەرەکەی چەن کەلوپەلێکی ماڵەوە بفرۆشن بۆ کڕینی پایسکلێک، دوای کڕینی پایسکلەکە لە کارەکەی وەردەگیرێت، بە دڵخۆشیەوە لە ڕۆژی دواتر دەست دەکات بە کارەکەی. بەڵام لە یەکەم ڕۆژی کارەکەی پایسکلەکەی دەدزرێت، بەمەش بێ هیواییەکی زۆر ڕوی تێ دەکات، بەڵام بە هاوکاری کوڕەکەی و خێزانەکەی و چەن هاوڕێیەکی دەست دەکەن بە گەڕان بەدوای پایسکلەکە، چیڕۆکی فیلمەکە بەردەوام دەبێت\nلەوانەیە هەر یەک لە ئێمە پایسکلێک بە شتێکی سادە ببینین لە کاتی ئێستادا، بەڵام لە دوای جەنگی جیهانی دووەم گەلی ئیتاڵیا توشی بێکاری و قەیرانێکی زۆر هات، زۆرینەی خەڵکەکان لە ژیانێکی ناخۆش دەژیان بەهۆی بێکاری و هەژاری، فیلمەکە بە تەواوی باسی گوزەرانی ئەوکاتی خەڵکی ئیتاڵیا دەکات، دەرهێنەر ڤیتوریۆ بڕیاڕی دا فیلمەکە لە شەقامەکانی ڕۆما وێنەبگرێت، بە بەشداری ئەکتەری نوێ کە هیچکام لە ئەکتەرانی فیلمەکە پێشوتر ڕۆڵیان نەگێڕاوە، لەگەڵ ئەوەشدا بە شێوەیەکی زۆر جوان هەر یەکەیان ڕۆڵیان گێڕا لە زۆرێک لە دیمەنەکان بینەر تێکەڵ بە ناخی کارەکتەرەکە دەبوو\nهەر کاتێک کە باس لە چەن فیلمێک بکرێ کە باس لە ڕاستی ژیانی ئیتاڵیا بکات هەمیشە فیلمی پایسکل دزەکان لە یەکەم دانەیانە، لەگەڵ ئەوەی 72  ساڵ تێپەڕ بووە بەسەر فیلمەکەدا، بەڵام تاوەکو کاتی ئێستاکەش بینەری خۆی لەدەست نەداوە\nلە دیمەنەکانی کۆتایی فیلمەکەدا ئەنتۆنی توشی خەمۆکیەکی زۆر دەبێت بە هۆی ئەوەی لە توانای دا نییە بتوانێ پایسکلێکی تر بکڕێت، لە کاتێکدا سەیری ئەو خەڵکە دەکات هەمووی سواری پایسکلەکانیا بوونە و بە شەقامەکان دا دەڕۆن، لە خولەکەکانی کۆتایی فیلمەکەدا، بۆ ماوەی هەشت خولەک هیچ قسەیەک ناکرێ لە نێو فیلمەکەدا، بەڵام بینەر لە هەموو شتەکانی نێو ناخی ئەنتۆنیۆ تێدەگات\nلە کۆتاییدا فیلمەکە یەکێکە لەو فیلمانەی کە هەموو بینەرێکی سینەما پێویستە بینەری ببێت، بۆ ئەوەی تۆزەک دوور کەوێتە لەو دوونیا خەیاڵیەکانی نێو فیلمەکان و تێکەل بە ڕاستی ببێت"
  },
  {
    "id": 38,
    "p": 38,
    "idPoster": "https://lh3.googleusercontent.com/oG62tSkY30h0Enk-fc0LBPQYhOi35NtycwCm5EKzrcvdpTwUczs1QhBA-R9dy-4-jGQkB9V02B1W9fWDs7F9gxEZXu9ObQXQcCCDCdZAfxfBxDNogeKbSXrPQW6q2YmDVMahonkN3w=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Rashomon 1950",
    "photo": "rasho.jpg",
    "writingN": "زەردەشت نەوزاد",
    "nameF": "ڕاشۆمۆن ١٩٥٠",
    "description": "چیڕۆکی فیلمەکە دەست پێدەکات بە دانیشتینی پیاوێک کە لە ناوەڕاستی تەمەنیەتی لەگەڵ کاهینێکی بودا، لە بەردەم پەرستگایەک بە ناوی ڕاشۆمۆن پیاوەکە بە کاهینەکە دەڵێت تێناگەم، زۆر قوڕسە تێگەیشتنی، کاهینەکە بە شێوەیەک سەری پیاوەکە دەکات، ڕاستەوخۆ بینەر درک بەوا دەکات، کەوا کاهینەکەش سەری سوڕماوە لە شتکە و تێیناگات. لەو کاتەدا پیاوێکی تر دەردەکەوێت کە دەیهەوێ خۆی لە زریانەکە ڕزگار بکات، دەچێتە لای ئەوان، گوێ بیستی قسەکانی ئەوان دەبێت، پرسیاری دڵی بینەر دەکات و دەڵێت، لە چی شتێک تێناگەن؟ داوای زانینی دەکات، چیڕۆکەکە لێرەدا دەست پێ دەکات، ئەو پیاوەی کەله ناوەڕاستی تەمەنیەتی، لە کاتی گەڕانەوەی لە کۆکردنەوەی دار، پیاوەکە بینەری ڕووداوێک دەبێت و دادگا ئاگادار دەکاتەوە، کاتێک کە تاوانبار(تاجی مۆڕۆ) دەستگیر دەکرێ لە بەردەم دادگا دەست دەکات بە گێڕانەوەی ڕوداوەکە، لە ڕوداوەکە تاجی مۆڕۆ هێرش دەکاتە سەر سامۆڕایەک و هاوسەرەکەی، سامۆڕایەکە قۆڵبەست دەکات و دەست درێژی دەکاتە سەر هاوسەری سامۆڕایەکە، دواتر سامۆڕایەکە دەکوژرێت، ئەوەی سەیرە لێرەدا، تاجی مۆڕۆ بە شێوەیەکی جیاواز چیڕۆکەکە دەگڕێتەوە، هاوسەری سامۆڕایەکە بە شێوەیەک و ڕوحی سامۆڕایە مردوەکە بە شێوەیەک، وە هەروەها ئەو پیاوەی کە بینەری ڕوداوەکە بووبوو بە شێوەیەکی تر دەیگێڕێتەوە، لێرەدا هەمووان ئەم دوو پرسیارەیان بۆ دروست دەبێت، کامیان ڕاست دەکات؟ کامیان درۆ دەکات؟ وەڵامەکەی بینەر لەسەر خۆیەتی بیدۆزێتەوە؟ یاخود هەر وەڵامی نییە، ئەمانە چەن پرسیارێکن کەوا فیلمەکە لە مێشکی بینەر دروستی دەکات، چیڕۆکی فیلمەکە بەردەوام دەبێت\nچیڕۆکی فیلمەکە بە چیڕۆکی سادە دێتە بەرچاو، بەڵام ڕوداوی نێو فیلمەکە ناوەڕۆکی فیلمەکە هەرگیز شتێکی سادە نییە بەڵکو زۆر ئاڵۆزە، شتانێک نین کەلە هەر فیلمێکی ئاسایی بینەری بین، ڕۆڵگێڕانی ئەکتەرەکان بە شێوەیەکن بینەر تێکەڵ بە خۆیان دەکەن، دەکرێت فیلمەکە بە داهێنانێک لە سینەما سەیر بکەیت، لەگەڵ ئەوەی فیلمەکە ڕەش و سپیە بەڵام شێوازی وێنەگرتە ناوازەکەی و گێڕانەوەی چیڕۆکەکە بە شێوازی ئەکیرا وادەکات بینەر چێژ لە هەر خولەک و دیمەنێکی ببینێت\nئەکیرا دەست پێکی کارەکانی له جیهانی سینەما، بە یارمەتیدەری دەرهێنەر بوو لە ساڵی 1936 لە ساڵی 1943 وەک دەرهێنەرێک ناسرا لە یابان، وە یەکەم فیلمی کە ئەکیرای ناسان بە جیهان فیلمی ڕاشۆمۆن بوو لە ساڵی 1950 کە فیلمەکەی توانی خەڵاتی باشترین فیلم بەدەست بهێنێن لە ڤیستیڤاڵی ڤینسیا، ئەکیرا بەر لەوەی ببێتە براوەی خەڵاتەکە، لە ڕوی داهاتەوە شکستی هێنابوو، وەک باس دەکرێ بە ڕادەیەک بێ هیوا بووبوو بیری لەوە کردبۆوە ئیتر واز بهێنێنت لە کاری سینەمایی دەست بکات بە کارێکی تر، بەڵام لەیەک لە شەوەکان کاتێک کە دەگەڕێتەوە ماڵەوە هاوسەرەکەی ئاگاداری دەکاتەوە لەوەی کە فیلمەکەی بۆتە براوەی خەڵاتی شێری زێڕینی ڤیستیڤاڵی ڤینیسیا، لەدوای ئەوەوە ئەکیرا دەستی کرد بە  زنجیرەیەک لە کاری جوان کە تاهەتایە بە نەمری دەمێننەوە، دەرهێنەری گەورەی هۆڵیود ڕۆبێرت ئاڵتمان، دەرباری فیلمی ڕاشۆمۆن دەڵێت، فیلمەکە زۆرترین کاریگەر بەسەر کارەکانی منەوە هەبووە، بێگومان جگە لەو فیلمەکە ڕەنگدانەوەی هەبوو لە کاری زۆرێک لە دەرهێنەران، وە هەروەها دەرهێنەر ودی ئالن، جارێکیان ئاماژێی پێدا کەوا فیلمەکە یەکێکە لەو فیلمانەی کە زۆرترین جار سەیری کردووە\nئەکیرا لە فیلمەکەیدا، جیهانێکی پڕ لە تاوان کاری دزی درۆمان پیشان دەدات، کەشێکی خەماوی بە تەواوی فیلمەکەوە دیارە، بە ئێستاشەوە خراپە زاڵتر بووە بەسەر باشەدا، لە دیمەنەکانی کۆتایدا دەیبینین کەوا زۆرێک لە مرۆڤەکان هەر شتێک کە بکەوێتە بەردەستیان دەیدزن، ئەگەر جلی منداڵێکی تازە لە دایکبووش بێت،  زۆرێکمان هیوا لە مرۆڤایەتی لەدەست دەدەین، لەگەڵ ئەوەشدا ئەکیرا هیوایەک دەبەخشێت کاتێک کە ئەو پیاوەی لە ناوەڕاستی تەمەنیەتی بڕیاڕی هەڵگرتنەوەی ئەو منداڵە تازە لە دایکبووە دەدات، کە لە پەرستگاکە فڕێ درابوو، سەرەتای فیلمەکە بە مردنی کەسێک دەست پێ دەکات، بە لەدایک بوونی کەسێکی تر کۆتایی دێت، فیلمەکە پێشنیاز بێت بۆ هەر کەسێک کە ئارەزوو بکات بێتە نێو جیهانە تایبەتە پڕ داهێنانەکەی گەورە دەرهێنەری یابانی ئەکیرا کوراساوا"
  },
  {
    "id": 39,
    "p": 39,
    "idPoster": "https://lh3.googleusercontent.com/wp53_DBCVeuoed6a5_wIi5Ru1eYCE8r7ox0qf4HMVeRBFeem1j9-FgSXzp_DQQGbJEM2lnED8Gmnrcd1U3roH85wq7xYLv7x3POK1q11wyIKe-yTx7g0HpEUTtIlO56zESIGAtMD_Q=w2400",
    "typeFilm": "film",
    "memberNameEnglish": "zardasht-nawzad",
    "title": "The Boy in the Striped Pyjamas 2008",
    "photo": "boy strip pijam.jpg",
    "writingN": "زەردەشت نەوزاد",
    "nameF": "کوڕە بێجامە خەت خەتەکە ٢٠٠٨",
    "description": "چیڕۆکی فیلمەکە وەرگیراوە لە ڕۆمانێک کە هەڵگری هەمان ناوە، ڕۆمانی  کوڕە بێجامە خەت خەتەکە لەلایەن نووسەری هۆڵەندی  جۆن بۆین  نووسراوە، لە ساڵی 2006 وەک خۆی ، باسی لێوەکردوە ڕۆمانەکەی لە ماوەی دوو ڕۆژ و نیو نووسیوە، نەیتوانیوە وازی لێ بهێنێت تا تەواوی کردووە، لەگەڵ ئەوەش ڕۆمانەکە 5 ملیۆن کۆپی لێ فرۆشرا، دوای دووساڵ دەرهێنەر ڕۆمان هێرمان توانی بیکا بە فیلم\nچیڕۆکی فیلمەکە باس لە کوڕی ئەفسەرێکی نازی دەکات، لە ساڵانی چلەکانی سەدەی ڕابردوو، باوکی کوڕەکە لەلایەن دیکتاتۆر ئەدۆلف هیتلەر پلەی بەرز دەکرێتەوە بۆ ئەوەی ببێتە بەرپرس لە گرتوخانەی جولەکەکان لە پۆڵەندا، بەمەش پێویستە لەسەریان لە پۆڵەندا نیشتەجێ ببن، لە ڕۆژی دواتر خێزانەکە دەچن بەرەو ماڵە نوێکەیان، کە جگە لە گرتوخانەی جولەکەکان و سەرباز هیچی تری لێ نییە، بڕۆنۆ بەم کارە زۆر ناڕەحەت دەبێت، لەبەر ئەوەی ناچار کراوە دوور کەوێتەوە لە هاوڕێکانی. لە یەک لە ڕۆژەکان بڕۆنۆ لە کاتی یاری کردن سەرنجی ئاسمان دەدا دوکەڵێکی ڕەش بەرز دەبێتەوە بۆنێکی ناخۆش لە ناوچەکە بڵاو بۆتەوە، دواتر بڕۆنۆ ئارەزوو دەکات بزانێ هۆکاری ئەم دوکەڵە ڕەشە چییە، وە دەیوست بزانێ چی هەیە لە دواوەی کێڵگەکە کە دایکی چوون بۆ ئەوێی قەدەغە کردبوو، دوای چوونی بڕۆنۆ بۆ ئەوێ لە پشتی تەلبەندێک، کوڕێک دەبینێت کە بێجامەیەکی خەت خەتی لەبەر دایە، بەهۆی ماندوویەتی و برسیەتی خۆی شاردۆتەوە تا کار نەکات، دوای ئەمە هاوڕێیەتیەک لە نێوانیان دروست دەبێت، چیڕۆکی فیلمەکە بەردەوام دەبێت\nکارە قێزەونەکانی نازیەکان لە دژی جولەکەکان، شتانێکن کەلە چەندین نووسین و فیلم بێگومان خوێنەری بووینە یاخود بینیومانە، ئەمجارە جیاواز لە فیلمەکانی تر، فیلمی کوڕە بێجامە خەت خەتەکە خێزانێکی نازیمان پیشان دەدات، ئایە خێزانێکی نازی هەڵوستیان چییە بەرامبەر بەم کارە، بێگومان وەک لە سەرەتای فیلمەکە دەیبینین، دایکی ئەفسەرەکە دژی کارەکانی کوڕەکەی و نازیەکانە، وە کاتێک هاوسەری ئەفسەرەکە لە کێڵگەکە بەمە دەزانێت، کەوا لەنێو گرتووخانەکە جولەکەکان دەسوتێنن، بە تەواوی دژی مێردەکەی دەوەستێتەوە تا ئەوەی خۆی و منداڵەکانی شوێنەکە بەجێ بهێڵن\nلە دیمەنێکی تری فیلمەکە نووسەری چیڕۆکەکە، ڕوانینی نازیەکانمان پیشان دەدات بەرامبەر بە جولەکەکان، کاتێک کە ئەفسەرەکە بە کوڕەکەی دەڵێت، کەسانی ئەودیوی کێلگەکە مرۆڤ نین، وە ئەو مامۆستایەی تایبەت بۆ بڕۆنۆ و خوشکەکەی گیرا بوو لە دیمەنێکیان، بڕۆنۆ لە مامۆستاکە دەپرسێت، ئایە هیچ جولەکەیەکی باش بوونی هەیە، مامۆستایەکەش وەڵامی دەداتەوە و پێی دەڵێت، ئەگەر تۆ یەک دانە جولەکەی باشت دۆزیەوە، ئەوا تۆ باشترین دۆزەرەوەی جیهانی. لەگەڵ ئەوەی بڕۆنۆ ڕۆژانە ئەم وانەی نازی دەخوێند، بەڵام ئەوە ڕێگر نەبوو لەوەی هاوڕێیەتی هاوتەمەنێکی جولەکە بکات، نووسەر ئاڕاستەی مرۆڤایەتی و پێکەوە ژیانمان لە ڕێگەی ئەم دوو منداڵەوە پیشان دەدات، هیچ کاتێک جیاوازی نەتەوایەتی و ڕەنگ و زمان مەرج نییە بۆ هاوڕێیەتی کردن و پێکەوە ژیان\nلە کۆتاییدا بۆ زیاتر تێگەشتن لە کارە قێزەونەکانی نازیەکان، هەڵوێستی کەسانی دەوروبەری نازیەکان، لەو مامەڵەی کە لەگەڵ جولەکەکان دەیان کرد، پێویستە بینەری فیلمەکە ببین"
  },
  {
    "id": 40,
    "p": 40,
    "idPoster": "https://lh3.googleusercontent.com/xReSNHbKQj6PYfZgk-MEN9Pevu7RuwdWc_uBQBu8atlh36g_YW4gF5ombiHgSmP_OZK2WCfAMz-mrTcCUrRDn-9tANItygfKqDfHIf0V0tFQDE-wfHMwoDGd9hkiT7ixx2gq8ScBsQ=w2400",
    "typeFilm": "film",
    "memberNameEnglish": "zardasht-nawzad",
    "title": "Hour of the Wolf (1968)",
    "photo": "wolfboy.jpg",
    "writingN": "زەردەشت نەوزاد",
    "nameF": "کاتژمێری گورگ ١٩٦٨",
    "description": "فیلمەکە وەرگیراوە لە ژیانی وێنەکێش یۆهان بۆڕگ یاخود جۆهان بۆڕگ فیلمەکە دەست پێ دەکات بە گرتەی نزیکی هاوسەرەکەی یۆهان  ئەڵما وەک دیارە کە ئەو لە چاوپێکەوتنێکی تەلەڤزیۆنیە، گوێمان لە ژاوە ژاوێکی کەسانی دەوروبەری دەبێت، ئەڵما دەست دەکا بە گێڕانەوەی چیڕۆکی هاوسەرەکەی، چیڕۆکەکە دەست پێ دەکات بە هاتنی یۆهان و هاوسەرەکەی بۆ دورگەیەکی بچوک، لە سەرەتادا وەک دوو هاوسەری زۆر دڵخۆش دێنە بەرچاو، فیلمەکە بە تەواوی تیشک ناخاتە سەر کارەکتەر یاخود ڕوداوە ڕاستەقینەکانی ژیانی کەسایەتیەکە، بە واتایەکی تر بە شێوەیەکی تەواو قوڵ نابێتەوە نێو ژیانی یۆهان بۆڕگ باسی ژیاننامەی ئەو بکات، دەکرێ بڵێین لە چاو فیلمەکانی پێشوتری بێرگمان، ئاڵۆزترینیانە، فیلمەکە هەم لەسەر بنەمای خەون و هەم لەسەر بنەمای ژیان  و ترس خۆی دەبینێتەوە، وەک ئەوەی بێرگمان ئەم فیلمەی تایبەت بەخۆی درووست کردوە کە شیکردنەوەی تەواو زۆر کارێکی قوڕسە.فیلمەکە تاکە فیلمی بێرگمانە لە ژانەری ترسناک و درامی بێت، بەڵام وەک کاری دەهێنەری تر نییە، کە تەنها فیلمێکی بازرگانی ترسناک بێت. بێرگمان هەمیشە دەچێتە نێو باری دەرونی کەسەکە، پێمان دەڵێت، هەر کاتێک کەسێک نوقمی نێو ترسەکان بوو، یاخود بە واتایەکی تر، کاتێک کە کەسێک لە بەرامبەر ترسەکەی خۆی بە دەستەوە دەدات، هەرگیز نابێتەوە بە کەسەکەی جاران، توانای ئەوەی نامێنێ ئاخو ئەو کەسە ڕوبەڕوی ترسەکەی دەبێتەوە یاخود نا، دەبێت بە دڕندەیەک کە بەردەوام ڕاوی دەنێت لە کۆتاییدا دەتخات\nکارەکتەرە خەیاڵی و ڕاستیەکانی نێو فیلمەکە\nلە دیمەنێکدا ئافرەتێک دێتە لای ئاڵما، کڵاوێکی لەسەرە دەڵێت تەمەنم 216 ساڵە دوای تۆزەک دەڵێت مەبەستم ئەوە بوو بڵێم تەمەنم 76 ساڵە ئەو ئافرەتە لە ڕاستیدا بوونی هەیە لە بیری یۆهانی ڕاستەقینە، کە خۆی لە مێشکی خۆیدا دروستی کردبوون بەڵام بێرگمان بەم شێوەیە نیشانمان دەدات لە فیلمەکە، ئافرەتەکە بە هاوسەری یۆهان دەڵێ کەوا بیرەوەریەکانی لە کوێدا شاردۆتەوە. لەوانەیە بپرسین لە کاتێکدا کە ئەو ئافرەتە بەتەنها لە بیری یۆهان دایە چۆن هاوسەرەکەی بینی، ئەمەیان دەکەوێتە سەر دەرهێنەر بێرگمان، لەوانەیە بێرگمان ویستبێتی  دۆخەکەی یۆهان بە شێوەیەکی جوانتر پیشانمان بدات، ویستویەتی فیلمەکە دەوڵەمەندتر بکات بە ڕوداوەکان، چوونکی لامان ڕونە کە تەنها یۆهان و ئاڵمای هاوسەری لە ڕاستیدا بوونیان هەیە ئەوانی تر تەنها خەیاڵێکن\nلە دیمەنێکی تردا خاوەنی دورگەکە باڕۆ دێتە لای یۆهان بانگێشتی دەکات بۆ ئێوارە خوانێک و پێی دەڵێت کەوا خۆی و هاوسەرەکەی هەواداری ئەون\nجۆن کاتێک کە دەچێتە ئاهانگەکە هەموو ئەوانەی ئەوێ وەک دیارە زۆر شت دەربارەی یۆهان دەزانن. دواتر ئاشنا دەبین بە ئافرەتێک ڤیرۆنیکا لەوانەیە بینەر بپرسێت لەوەی بۆچی یۆهان وا هۆگری ئەم ئافرەتە بووە لە کاتێکدا تەنها خەیاڵێکە، ڤیۆرۆنیکا خۆی کەسێکە لە ژیانی ڕاستەقینە یۆهان لە ڕابردوو بوونی هەبووە و پەیوەندیان هەبووە لەگەڵ یەک، بەڵام لێرەدا وەک خەیاڵێک هاتۆتەوە وەک ئەوەی بێرگمان نیشانمان دەدات\nدواتر منداڵێک دەبینین، ئەو منداڵە کێیە و چۆن هاتووە، لەوانەیە وەڵامەکەی تەنها لای بێرگمان بێت، دیار نییە ئاخو ئەو منداڵە خەیاڵ بووە یاخود ڕاستەقینە، بەڵام دەیبنین کەوا یۆهان منداڵەکە دەکوژێت، دەکرێت لە ڕاستیدا یۆهان ئەم کارەی کردبێ، دەشکرێ تەنها خەیاڵ بووبێ\nکاتژمێری گورگ، یاخود ساتی گورگ لە خەودا. بە پێی ئەفسانەکان، ئەو کاتەیە کە مرۆڤ  دەکەوێتە نێو خەوێکی زۆر قوڵ و هیچ خەوێک نابینێت لەو کاتەدا، وە ئەفسانەکە باس لەوە دەکات لەو کاتەدا خەڵکێکی زۆر دەمرێت و منداڵێکی زۆریش لە دایک دەبن، وەک لە فیلمەکە باسی دەکات، لەو کاتەی کە باسی کاتژمێری گورگ دەکات یۆهان منداڵی خۆی بیر دێتەوە، باسی دەکات کەوا ئەوکاتەی منداڵ بووە، دایک و باوکی بەندیان کردووە لە شوێنێکی زۆر تاریک لەبەر ڕەفتارەکانی، لەو شوێنە کە باسی دەکات هیچ ڕوناکیەکی لێ نییە، دەکرێ لێرەدا هۆکاری ترسانی یۆهانمان بۆ ڕون بێتەوە لە تاریکیدا\nزۆربەی کاتەکان کاتێک کە باس لە تێک چوونی باری دەروونی کەسێک دەکرێت، هەمیشە بەهۆی شتێکەوە بووە لە ڕابردووی دا ڕویداوە، دەکرێت تێک چوونی دەروونی یۆهان لەو کاتەوە دەستی پێکردبێت کەلە ژورێکی تاریکدا بەند کراوە، ڕابردوو هەمیشە کاریگەریەکی گەورەی لەسەر ژیانی هەر کەسێکدا هەیە، مەبەستی ئەوە ڕوونە کە یۆهان بۆچی هاتۆتە دورگەیەکی بچوک بژیێت، بێگومان ویستویەتی لە ڕابردووی ڕابکات یاخۆد ڕزگاری ببێت لە ترسەکانی، بەڵام ئەوە ڕوی دا کەلە فیلمەکە بینەری دەبین\nدیمەنێکی تر لە فیلمەکە دەکرێ کاتێک کە بینەری فیلمەکە دەبیت لات زۆر سەرنج ڕاکێش بێت\nکاتێک کە یۆهان و ئاڵما لە قەڵاکەی بارۆ دەبین، لە دیمەنێک شانۆگەریەک دەبینین بە ئاوازی ئۆڕکەسترا، لەو دیمەنە هەمووان خەمێکی زۆریان پێوە دیار دەبێت، وە شانۆگەریەکە وا دیارە کە بوکەڵە بن بەڵام لە ڕاستیدا کەسانی ڕاستەقینەن هونەری بێرگمان بەم شێوەیە نیشانمان دەدات، هیچ وەڵامێک نییە بۆ ئەوەی ئایە پەیوەندی ئەم ئۆرکسترایە کاریگەرە و دیمەنەکە چ پەیوەندیەکان بە یەکەوە هەیە، بە گشتی وەک پێشتر باسمان کرد زۆر قوڕسە بە تەواوی بزانیت چی ڕودەدات لەم فیلمە\nلە کۆتاییدا فیلمەکە، یەکێکە لە کارە هەرە نایاب و ئاڵۆزەکانی بێرگمان، فیلمەکە چەندین پرسیاری بێ وەڵام دروست دەکات لە مێشکی بینەر، وەک هەموو کارەکانی بێرگمان شایەنی بینینە"
  },
  {
    "id": 41,
    "p": 41,
    "idPoster": "https://lh3.googleusercontent.com/9upae0r3WZ6DdEo3ftLXrZtD_kdxPjK3fOT9MZ2apayd1XtjXPjD5M4QQ8ZTIwGMmn8m1XU94meSIJRZg0lX1ArBeNDL-iecsaP0csigNpx2TVAOqoncRYhI9-bGjhI0W56ZqH5A6Q=w2400",
    "typeFilm": "film",
    "memberNameEnglish": "zardasht-nawzad",
    "title": "Oslo August 31st (2011)",
    "photo": "31oslo.jpg",
    "writingN": "زەردەشت نەوزاد",
    "nameF": "ئۆسڵۆ، ڕۆژی ٣١ـی مانگی ٨، ٢٠١١",
    "description": "تا چەن ڕابردوومان کاردەکاتە سەر ژیانی ئێستامان؟ ئایە دەکرێ بیرەوەریەکانی ڕابردوومان لە بیر بکەین و دووبارە دەست بکەینەوە بە ژیانێکی نوێ؟\nچیرۆکی فیلمەکە باس لە کوڕێکی گەنج دەکات بەناوی (ئەندرێس)، کە دەتوانین بڵێین کەسایەتی خۆی ون کردووە لە نێوان ژیانی ئێستای و ڕابردووی کە بریتیبووە لە ئاڵودەبوون و سێکس\nئەندرێس دوای بەسەر بردنی نۆ مانگ لە سەنتەری چارەسەری ئاڵودەبووانی ماددەی هۆشبەر دووبارە بۆ یەک ڕۆژ دەگەڕێتەوە نێو شەقامەکانی شاری ئۆسڵۆ، لەم ڕۆژەدا هەوڵدەدات چاوپێکەوتنێکی کار بکات لەگەڵ یەک لە گرینگترین گۆڤەرەکانی نەرویج، ئەندرێس بەتەنیا ڕۆژێک بەسەر دەبات ڕۆژێکی بێدەنگی پڕ لە بیرەوەری بۆ ئەم گەنجە\nجۆشوامی دەرهێنەر زۆر بە قوڵی هەوڵدەدات بچێتە نێو ناخی کەسایەتی ئەندرێس کە بە شێوەیەک بینەر ڕاستەوخۆ دەچێتە نێو کەسایەتی ئەندرێس و هەوڵەکانی بۆ دەرچوون لە بیرەوەریەکانی و بینەر دەتوانێ هەست بە کاریگەریەکانی ڕابردووی ئەندرێس بکات کەلە سەریەتی\nبا بگەڕێینەوە سەر ئەو ڕۆژەی ئەندرێس بەسەری دەبات لە ئۆسلۆ. ئەندرێس لەسەریەتی لەم ڕۆژەدا سێ کاری گرینگ بکات، یەکەمیان چاوپێکەوتنی کار وەک وتمان، دووەمیان بینینی خوشکەکەی بۆ گەڕاندنەوەی خێزانەکەی، سێهەمیان قسە کردن لەگەڵ خۆشەویسته کۆنەکەی. وەک دەیبینین لە فیلمەکە ئەندرێس بە ڕادەیەکی زۆر لە خودی خۆی توڕەبوو وە لەم ڕێگایەی کە ژیانی تێیدا بەسەر بردبوو، زۆر شت هەبوون کەلەم چەن ساڵەیدا لەدەستی دابوون، بەڵام بێ هیوا نەبوو لە بەدەست هێنانەوەی شتەکان. هەر لە سەرەتای دەست پێکردنی فیلمەکەدا کە دەیبینین لە هەوڵێکی خۆکوشتنی شکست خواردوو ڕزگاری دەبێت، بینەر هەست بەوە دەکات کە تەواوی کاتەکانی بیر لەوە دەکاتەوە، بەڵام دەشتوانین هەست بە حەزەکانی ئەو بکەین بۆ ژیان و ویستنی دووبارە دەست پێکەردنەوەی ژیان لە تەمەنی سی و چوار ساڵەیدا و بەدەست هێنانەوەی ئەو شتانەی کە لە دەستیدابوون، بەڵام ئایە سەرکەوتوو دەبێت؟ چاو پێکەوتنی کارەکەی بە توڕەبوونی ئەندرێس کۆتایی دێت و چاوپێکەوتنەکەی جێدەهێڵێت بەهۆی ڕابردووەکەی، وە خوشکەکەی ڕەتی دەکاتەوە چاوی پێبکەوێت، خۆشەویستەکەشی وەڵامی پەیوەندیەکانی ناداتەوە. ئێمە بەردەوام دەبین لەگەڵ ئەندرێس دەگەینە ئەوەی کەوا ئەندرێس هیچ هۆکارێکی نەماوە بۆ ژیان، ڕاکردنی ئەندرێس دەبینین لەناو خەڵک و ئەو شوێنانەی کە تێیدا ناسراوە، لە چاوەکانیەوە دەیبینین کەوا هیچ شتێک بەلای ئەودا هیچ مانایەکی نەماوە\nجۆشوام تریر دەرهێنەرێکی گەنج کە فیلمی (Oslo, August 31st) دووەم فیلمی ئەم دەرهێنەره گەنجەیە. جۆشوام زۆر دەربارەی دڵتەنگی دەزانێت، وە دەربارەی تێکچوونی بیرکردنەوە، دەزانێت چۆن ژیان لە کارەکتەرەکانی دووربخاتەوە، وە کۆتا ڕێگای مروڤەکان چییە لەم بارودۆخانەدا، ئەندرێس کۆتا هەلی هەبوو بۆ دەستپێکردنەوەی ژیانێکی نوێ، دەمانتوانی بیبنین لە دیمەنی بەیانیەکی بێدەنگی شاری ئۆسلۆ لەگەڵ ڕێبیکا لە کۆتاییدا ئەم هیوایەیان پێبەخشی کە پێویستی بوو، بەڵام ئەو هیچی تر ئەوەی نەدەویست\nجۆشوام دەیهەوێ پێمان بڵێت کە هیوا خواستن و ژیانێکی درێژ ماندووکەرانەیە، وە ئەندرێس گەیشت بە ڕوخانێکی دەروونی جگە لە بێدەنگیەکی درێژ خایەن پێویستی بە هیچ شتێکی تر نییە"
  },
  {
    "id": 42,
    "p": 42,
    "idPoster": "https://lh3.googleusercontent.com/G0Dv6T5kiGDTabVA91UQ69At_TmoXSU4-9UazFiftozzqufLR_xC3mJ9v7nueXQk3i10eXu3EfpisTZStCfDJbxerBSW0ZOuqwSWDy_aK8DRiKuZB9peDxalnWYHhutIr7zdTlhYSg=w2400",
    "typeFilm": "film",
    "memberNameEnglish": "zardasht-nawzad",
    "title": "Breathless (1960)",
    "photo": "breath.jpg",
    "writingN": "زەردەشت نەوزاد",
    "nameF": "هەناسە بڕاو ١٩٦٠",
    "description": "ئەگەر بێتوو باس لە باشترین بەرهەمەکانی سینەمای فەرەنسا بکەین، نابێت یەکەم بەرهەمی دەرهێنەری فەرەنسی (ژان لۆک گۆدارد) ( هەناسە بڕاو) لە بیر بکەین، ئەگەر چی فیلمەکە یەکەم بەرهەمی درێژی دەرهێنەر گۆدارد بوو، جگە لە ئاستی فەڕەنسا بەڵکو لە ئاستی جیهانیش بووبە یەک لە باشترین فیلمەکان، چیرۆکی فیلمەکە باس لە دزێک دەکات کە بەهۆی ترسەوە تووشی تاوانێک دەبێت، میشیڵ بوکار، گەنجێکی سەرەڕۆ و فێڵباز، تێوەگلاوە لەگەڵ چەن دزێک و بازرگانانی ماددەی هۆشبەر، میشیل ئۆتۆمبێلێک لە شاری مارسیلیا دەدزێت و بەرەو شاری پارس دەکەوتە ڕێ، لەکاتی گەیشتنی بە شاری پاریس چاوی بە پاتریسا دەکەوێت، پاترسا قوتابیەکی گەنجی ئەمریکیە کە لەگەڵ میشیڵ دەکەونە داوی خۆشەویستی، پاتریسا خولیای بوون بە ڕۆژنامەوانی هەیە بۆ ئەوەی بەردەوامی بە خوێندنەکەی بدات کاری فرۆشتنی ڕۆژنامەی هێڕاڵد تریپیۆن دەکات\nهەر لە گەڵ دەست پێکردنی فیلمەکە دەیبینین کەوا میشیڵ کەسێکە لەسەر گیرفانی خەڵکانی تر دەژیێت له ڕێگای دزی کردن تەنانەت لە هاوڕێکانی خۆیشی\nفیلمەکە جگە له ناونیشانی ( هەناسە بڕاو) ناونیشانی ( له کۆتا هەناسە) لە خۆ دەگرێت، کە ڕاستە خۆ پەیوەندی هەیە بە کۆتایی فیلمەکە\nچیرۆکی فیلمەکە لە چیرۆکێکی ڕاستیەوە وەرگیراوە، بەڵام گۆدار چیرۆکی فیلمەکەی نەگۆڕی بۆ سیناریۆیەکی تەواو و ورد، لەوانەیە لەبەر ئەوە بێت گۆدارد وەک بەرهەمەکانی دوای ئەم بەرهەمەشی، هەمیشە تیشکێکی زۆر دەخاتە سەر ڕۆڵگێران و تێکەڵ بوونی ئەکتەرەکان لەگەڵ کەسایەتیەکانی، وەک زانراوە گۆدارد هەندێ لە دیمەنەکانی فیلمەکەی بەبێ بوونی هیچ دەنگێک تۆمار دەکرد، دوای تەواو بوونی وێنەگرتنی دیمەنەکان ئەوجا دەنگیشی لەگەڵ تۆمار دەکرد، گۆدار دەڵێت فیلمەکەی لەم جۆرانەیە کە ئەگەری ڕوودانی هەموو شتێکی تێیدا هەیە\nفیلمی( هەناسە بڕ) لە ساڵی 1960 کاری دەرهێنانی بۆ کراوە لەلایەن(ژان لۆک گۆدارد) وە(فرانسۆ ترۆفۆ)هەستا بە نووسنی سیناریۆکەی،ڕەخنەگر(فلیپ فرینشی) لە گاردیان دەربارەی فیلمەکە دەڵێت، پەنجا ساڵ تێپەڕیەوە، چووم بۆ سینەمای ئۆسلۆ لە کاتی چاوەڕوانیم بۆ شەفەندەفەری نیوە شەو، لەو کاتەدا ڕێکڵامێکی فیلمێکی فەڕەنیسم بینی، بە شێوەیەکی نوێ و ئەکتەرانی نوێ، لوت شکاوێک بوو وەک دیار بوو، نەم توانی جیای بکەمەوە، وە نەشم توانی هەرگیز ڕێکلامی فیلمەکە لە بیر بکەم\nفیلمیەکە کارێکی سینەمایی ڕاستەقینەیە، کارێکی تەواو چاوەڕوان نەکراو بوو وەک دەسپێکێک بۆ گۆدارد، هەتاوەک بووبە نیشانەی کاری جوان، وە شایەنی ئەم شوێنەیە کە بەدەستی هێناوە لە باشترین فیلمەکانی سەدەی بیست"
  },
  {
    "id": 43,
    "p": 43,
    "idPoster": "https://lh3.googleusercontent.com/eYsGyn9HDTy921YYgSsUqHG__5DGIxIQQK6XF8b55aAT6uKRzczAmzd68oKeRcO20nGadKe49dTPGuP-rylWmrli4oiJbwT9tbGbcB98aQJyIkpctBo4spGrg3h8PfsKqn0v7jo49w=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Seventh Seal (1957)",
    "photo": "seveneth.jpg",
    "writingN": "زەردەشت نەوزاد",
    "nameF": "مۆری حەوتەم ١٩٥٧",
    "description": "کاتێک کە باس لە باشترین دەرهێنەرەکانی مێژوو دەکەین، بێگومان داهێنەری سویدی( ئینگمار بێرگمان) هەمیشە یەکێکە لە یەکەمەکان، ناوێک بەردەوام لە هزری جیلی چلەکان و پەنجاکانی سەدەی ڕابردوو تا ئێستاش بوونی هەیە، زۆرێک بێرگمان جگە لە دەرهێنەرێکی سینەمای بە فەیلەسوفێکی ڕاستەقینە وەسفی دەکەن، بە زۆری لە فیلمەکانیدا گفت و گۆی ژیان و مردن دەکات، بێرگمان لە ژیانی هونەری خۆیدا خاوەنی چەندین بەرهەمی نەمرانەیە، لە نێویاندا فیلمی(مۆری حەوتەم) کەلە نێو کارەکانی بێرگماندا زۆرترین قسە و باسی لەسەر کراوە\nفیلمەکە باس له گەڕانەوەی سوارچاکێک دەکات بەرەو نیشتیمانەکەی کە تازە لە شەڕی خاچ پەرستەکان گەڕاوەتەوە، لە کاتی گەڕانەوەیدا دەبینێت وڵاتەکەی توشی تاعونێکی بکوژ بووە، زۆرێک تاعونەکە بە کۆتایی دوونیا و توڕەبوونی خودا وەسف دەکەن، فیلمەکە خاوەن دەسپێکیکی یەکجار نایاب بوو، دەسپێکەکە بە گشتی لە سروشتی بێرگماندا نەبوو، چوونکی بێرگمان دایمە لە دەسپێکی فیلمەکانی هێمن و بێدەنگن، بێگومان لە نێو کارەکانی بێرگماندا باشترین دەسپێکی سەرەتای فیلم بوو، دوو پیاوی شکست خواردوو لە نزیکی کەنار دەریایەک گەورەی مردنێکی ترسناک لە بەرامبەریان، بۆ بینەری سینەما هیچ دەسپێکێک لەمە جوانتر نابێت، گەورەی مردن لە کەنار دەریاکە نزیکی ئەنتۆنیۆس و جۆنس دەکەوێتەوە و خۆی پێیان دەناسێنێت، ئەنتۆنیۆس داوا لە گەورەی مردن دەکات کاتی پێبدات و ڕووبەڕوی ببێتەوە لە یاریەکی شەتڕەنج، ئەگەر گەورەی مردن یاریەکە بباتەوە ئەوا گەورەی مردن ڕوحی ئەنتۆنیۆس بۆخۆی دەبات، ئەگەر ئەنتۆنیۆس بردیەوە ئەوا ژیان بەدەست دەهێنێتەوە، بێرگمان بەم شێوەیە وێنەی ژیانمان پیشان دەدات کە بریتیە لە یاریەکی ئاسان براوە ئەوە بەدەست دێنێت کە دەیهەوێت، ژیان لە زۆرێک لە مرۆڤەکان زۆر ترسێنەرە، مرۆڤەکان هەمیشە ترسێکی گەورەیان هەیە لە نێوان ژیان و مردن، بە تایبەت کاتێک کە مرۆڤەکان دەکەونە تەمەنەوە ترسیان لە مردن ڕۆژ بە ڕۆژ زیاتر و زیاتر دەبێت، بێرگمان بە تایبەت لە فیلمی(وایڵد سترۆوبێری)زۆر جوانتر وێنای ئەم ترسە دەکات، ئەگەر چی ئەنتۆنیۆس کەسێکە باوەڕی بە هەموو شتێک لەدەست داوە، ژیان و مردن بەلای ئەودا گرینکی نەمابوو، هۆکاری ئەوەی کە داوای لە گەورەی مردن کرد کاتی زیاتر پێبدات، وەڵامی چەن پرسیارێکی وەڵام نەدراوە بوو بۆ ئەو، لە درێژەی گەشتی گەڕانەوەی سوارچاکەکەدا دەچێتە نێو کەنیسەیەک بۆ دان پێیانان، لەوێدا دەست دەکات بە قسە کردن و ئەوەی لە دڵیەتی دەیڵێت، سوارچاکەکە چەن وەڵامێکی کورتی نا قایلکەری وەرگرت لە پرسیارە گەورەکانی، وەک ئەوەی پرسیارەکانی هیچ جوابێک و مانایەکی نەبێت، لێرەدا تاکە مانایەک بۆ ژیانی سوارچاکەکە بردنەوەی یاریەکە بوو لەگەڵ گەورەی مردن، بێرگمان جگە لەم دیوە تاریکەی ژیان کە نیشانمان دەدات، کۆمەڵە کەسێکمان نیشان دەدات کەبە پێچەوانەی خەڵکەکەن کە دەڵێن ئیتر کۆتایی دوونیایە هەمووان نزیکین لە مردن، چەن کەسێکن کەوا هیوا لە هەموو شتێک دەبینن، لەگەڵ ئەوەی هەمووان غەمبار و ڕەش بینین بەڵام ئەوان هیوایان لەدەست نەداوە، بەردەوامن لە خۆشی و پێکەنین، کەبە شتێکی سەیر دەبیندرێت لەو جیهانەی کە بێرگمان نیشانمانی دەدات\nلە یەک لە دیمەنەکان، کۆمەڵێک لە کەسانی ئایینی بە هەڵگری خاچی مەسیحەوە دێنە نێو خەڵکەکە، خەڵکەکە لەو کاتەدا بەهۆی نمایشی کەسە هیوا نەبڕاوەکان خەریکی خۆشی بینین، پیاوێکی ئاینی بە دەنگی بەرزەوە هاوار دەکات و هاوار دەکات، دەڵێت مردن بەدوای هەمووانەوەیە نەک تەنها خەڵکەکە بەڵکو بینەریش لەو کاتەدا هەست بە ڕەشبینی و ترس دەکات، لەگەڵ ئەوەی زۆرینەیان لەو کاتدا خەریکی خۆشی بینین بوون لە نمایشەکە ترسێکێ تۆقێنەر بەسەریان دا زاڵ دەبێت، دەیبینین کەوا هەمووان هیوا لەدەست دەدەن، هەست بە چی دەکەیت کاتێک پیاوێکی پیرۆزی ئایینی پێت دەڵێت هیچ هیوایەک نەماوە لە ژیان، تەنانەت ئەگەر تۆبەش بکەیت سزا و هیلاکیەت بەبێ هیچ ئەولا و ئەولایەک بەرەو ڕوت دێت! لە کۆتایی فیلمەکەدا بێرگمان کامێراکە نزیک دەکاتەوە لە کارەکتەرەکان، تا بینەر هەست بە هەر یەکەیان بکات بەر لە مردنیان، لەم کاتژمێر و نیوە بێرگمان بە تەواوی دیوە تاریکەکەی ژیانمان نیشان دەدات، کۆتا قسەی سوارچاکەکە بریتی دەبێت لە، خودایە تۆ دەبێت لە سەرەوە لە شوێنێک بیت دەبێت لەوێ بیت تکایە بەزەیت پێماندا بێتەوە، کۆتا دیمەنی فیلمەکە تۆقینەر و تاریکترینە، ئەویش بریتیە لە(سەمای مردن) کە سود وەرگیراوە لە تابلۆی(دانس مەکابرا) کەلە یەک لە کەنیسەکانی سلۆڤانیا بوونی هەیە، کە چەن کەسێک نیشان دەدات لە چەن چینێکی جیاواز لەگەڵ مردن سەما دەکەن، هیچ جیاوازیەک نابیندرێ لە نێوانیان، وێنەی سەمای مردن دەبێت بە کۆتایی فیلمەکە. وە فیلمەکەش هەمیشە بە بەرهەمێکی نەمری مێژووی سینەما دەمێنێتەوە"
  },
  {
    "id": 44,
    "p": 44,
    "idPoster": "https://lh3.googleusercontent.com/2P9gxYAu9g-zXFSJg7LWqPciRkYmkQ-Xh4fQxLk7guzT0V-40KEfqW5fr-NdhKDz7aAQnAFJFz7DSC8hi7dqkz0z8YhKuf40SHHgCPOa6t4umVJJ39mUlZtAsjkQWstmldTFTfdaKg=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Schindler's List 1993",
    "photo": "list.jpg",
    "writingN": "زەردەشت نەوزاد",
    "nameF": "لیستەکەی شندلر ١٩٩٣",
    "description": "بەر لە باسکردنی فیلمەکە با باس له کەسایەتی ڕاستەقینە( ئۆسکار شندلر) بکەین، لەگەڵ ئەوەی یەکێک بوو لە ئەندامانی نازی، بەڵام توانی ژیانی 1100 جولەکەی پۆڵەندی ڕزگار بکات له هۆڵۆکۆستی جولەکەکان، ئۆسکار لە 28 ئەپڕێڵی 1908 لە شاری سڤیتاڤی لە خێزانیێکی جوتیاری ئاسایی لە دایک بووە، لەگەڵ ئەوەی پەروەردەی ئایینی مەسیحی بووە، بەڵام لەگەڵ پەیڕەوانی ئایینەکانی تر هەمیشە کەسێکی کراوە بووە، لە ساڵی 1935 بووە بە ئەندامێکی نازیەکان\nفیلمی( شندلر لیستەکەی) یەک لە بەرهەمە جوانەکانی سینەما، وەرگیراوە لە کەسایەتی( ئۆسکار شندلر ) لە ساڵی 1993 لە لایەن دەرهێنەر(ستیڤن سپلیبێرگ) کاری دەرهێنانی بۆ کراوە، ژیانامەکەشی لە لایەن(تۆماس کینلی) نووسراوەتەوە، فیلمەکە براوەی حەوت خەڵاتی ئۆسکارە لە کۆی دوازدە پاڵاوتن، هەر وەها لە ڕیزی نۆیەمە لە لیستی باشترین 100 فیلمی ئەمریکی، یەکەم جار فیلمەکە پێش کەش بە دەرهێنەر(ڕومان پۆلانسکی) کرا بۆ ئەوەی کاری دەرهێنانی بۆ بکات، بەڵام لەبەر چەن شتێکی تایبەت ڕەتی کردەوە کاری تێدا بکات وەک ڕزگاربوویەکی هۆڵۆکۆستەکە، دوای پۆلانسکی فیلمەکە پێشکەش بە دەرهێنەر( ماڕتن سکورسیزی ) کرا بەڵام ڕەتی کردەوە، بەهۆی ئەوەی وا هەستی کرد پێویستە دەرهێنەرێکی جولەکە کاری دەرهێنانی بۆ بکات، دوای ئەوە فیلمەکە ڕۆیشت بۆ دەرهێنەر( ستیڤن سپیلبێرگ)\nفیلمەکە زۆر جوان تیشک دەخاتە سەر ئەم دەست درێژی و تاوانانەی کە نازیەکان بەرامبەر بە جولەکەکان کردوویانە، وەک لە فیلمەکە دەیبینین زۆر جار نازیەکان هەر بۆ گاڵتەو خۆشی خۆیان مرۆڤ دەکوژن بە تاوانی جولەکە بوون، مرۆڤ ئەگەر لەو پەڕی دڵ ڕەقی دابێت ناتوانێ بەرامبەر ئەم تاوانانە خۆی بگرێت و هەستی نەجوڵێت، فیلمەکە چەندین دیمەنی تراژیدیا لە خۆ دەگریت، فیلمەکە نیشانمان دەدات لەو کاتەدا ماچ کردنی کچێکی بچووکی جولەکە بە تاوان سەیر دەکرا، جا چبگا بە یارمەتی دانیان، بەڵام ئۆسکار جیاواز لە هەموو نازیەکان، بڕیاری ڕزگار کردنی جولەکەکانی دا لەم کوشتارگەیە، یەک لە ڕزگار بووەکان لە ئۆسکار دەپرسێت، بۆچی وات کرد؟ وتی. من نازیەک بووم، وە من باوەڕم بەوە هێنا کە ئەڵمانیا هەڵەی کردووە لە کوشتنی خەڵکی بێ تاوان، بەوەی کە ئەوان جولەکەن یان نا هیچ گرینگ نەبووە بەلای منەوە، بەلای من ئەوان تەنیا مرۆڤ بوون، وە من بڕیاڕم دا لە پێناو ئەوان کار بکەم، زۆرترین پارە تەرخان دەکەم بۆیان ئەگەر بکرێت، وە ئەو پێی وابوو ئۆسکار ڕاست دەکات، بەوەی کە جارێک ئۆسکار دەستی کرد بە گریان، چوونکی بیری لەوە نەکردبۆوە سەیارەکەشی بفرۆشێت بۆ ڕزگارکردنی یەک دانە مرۆڤی زیاتر\nلە فیلمەکە شتێک سەرنجی هەمووان ڕادەکێشێت، خۆی فیلمەکە ڕەش و سپیە، بەڵام کچێک دەردەکەوێ بە چاکەتێکی سورەوە کە تاکە ڕەنگە لە فیلمەکە بەکار هێنرابێت، ئایە مەبەستی چی بووە لەم ڕەنگە سورە؟ لەوانەیە ڕەنگە سورەکە مەبەستی خوێن بێت و کچە منداڵەکەش مەبەستی بێ تاوانی بێت ئەو کارەی کە نازییەکان بەرامبەر بە جولەکەکان کردیان، شتێکی زۆر زۆر خراپتر لە تاوان بوو، جا ئەگەر تۆ هاوڕا بیت لەگەڵ نازییەکان یان نا، ڕقت لە جولەکەکان بێت یان نا، ئەم کارەی کە نازییەکان کردیان بەرامبەر ئەوان تەواو وەحشی گەرانە بوو، زیاتر لە شەش ملیۆن جولەکەیان کوشت لە پۆڵەندا، ژیانی زیاتر لە بیست ملیۆن جولەکەی تریان تێکدا، بەڵام لە کۆتاییدا ئۆسکار شندلەری بە ڕەگەز ئەڵمانی بە ئایین مەسیحی، ڕێزی لە مرۆڤایەتی گرت و توانی جیلێک لە مرۆڤ ڕزگار بکات"
  },
  {
    "id": 45,
    "p": 45,
    "idPoster": "https://lh3.googleusercontent.com/nGqNmoQLTEvq4K-tWimimLDPrrjzIg2QOD-nnkp98BRV8JS1LWvGp3qqSLOkZL9gltvV8LvL8b4GXQEmESXwXcQ_g3hHb5bzYDZB6Dzow2-ZetKlhTITXZ9hLdclD_DjCoxy_-FFRg=w2400",
    "typeFilm": "film",
    "memberNameEnglish": "zardasht-nawzad",
    "title": "Shame 1968",
    "photo": "shame.jpg",
    "writingN": "زەردەشت نەوزاد",
    "nameF": "شەرمەزاری ١٩٦٨",
    "description": "بێرگمان لە فیلمی ئەمجارەی دا، تیشک دەخاتە سەر کاریگەری جەنگ بەسەر دەروونی مرۆڤەکان\nچیڕۆکی فیلمەکە باس له دوو هاوسەری موزیک ژەن دەکات کە بە یەکەوە لە شوێنێکی دوورە دەست دەژین\nبە یەکەوە خەریکی ڕواندنی میوە و چەن بەرهەمێکی ترن، لە ماڵەکەیاندا وا دەرناکەوێت هیچ شتێکیان کار بکات، نە خاوەنی ئامێرەکانی پەیوەندین نە ڕادیۆ، دوورن لە بابەتی سیاسی، کەم ئاگاداری ڕوداوە نوێکانی جەنگن\nلە یەک ڕۆژەکان کاتێک کە دەچنە نێو شار گوێبیستی ئەوە دەبن کەوا بەمزوانە سوپا دێتە نێو ناوچەکە، دڵنیا دەبنەوە لەو کاتەی کە خەریکی کڕینی بتڵێک شەڕابن، فرۆشیارەکە بانگکراوە بۆ خزمەتی سەربازی\nپەیوەندی نێوان جان و ئێڤا بە شێوەیەکی زۆر باش ناڕواتە ڕێوە، لە نێوانیان چەن کێشەیەک هەیە، زۆربەی کاتەکان لەگەڵ یەک توشی شەڕ دەبن. چیڕۆکی فیلمەکە بەردەوام دەبێت\nبێرگمان وەک هەمیشە لە فیلمەکانی دا تیشک دەخاتە سەر بابەتەکانی وەک:باوەڕ، مردن، ژیان، زۆر بە قوڵیش دەچێتە نێو بابەتی دەروونی مرۆڤەکان. بێرگمان لە فیلمەکانی دا سەرنجی هەموو بینەرێک بە گفتگۆیە فەلسەفیەکانی ڕادەکێشێت، لێرەدا بێرگمان وەک ئاماژەمان پێیدا بوو پێشوتر تیشک دەخاتە سەر کاریگەری جەنگ بەسەر دەروونی کەسێکدا. کاریگەری جەنگ بەسەر جان وای لێ دەکات ببێتە کەسێکی زۆر دڕەندە\nجەنگ وای لە جان کرد ئەم کەسایەتیە سادەیەی کە هەیبوو لە دەستی بدات، جان کە توانای کوشتنی مریشکێکی نەبوو، وای لێکرد ببێت بە شتێک لە بیرۆکەی هیچ کامێکمان نەبێت\nبێرگمان لە فیلمەکانیدا ڕاستیەکمان نیشان دەدات کە لەوانەیە زۆربەمان ڕۆژێک لە ڕۆژان بەسەرمان دا هاتبێت، وەک لە فیلمی توی فەرەنگی کێوی ترسی بەساڵا چووەکانمان نیشاندەدات لە مردن، کە ڕاستیەکی ڕوونە هەموومان ڕوبەڕوی دەبینەوە، لە فیلمی کاتژمێری گورگ بێرگمان دووبارە ئەوەمان نیشان دەداتەوە، دەکرێت ڕابردووی هەر یەکێکمان چەندە کاریگەری بەسەرمانەوە هەبێت، لە فیلمی مۆری حەوتەم نیشانمان دەدات کە ویستی کەسێک چۆنە بۆ ژیان بۆ ئەوەی بگات بەو شتانە کە پێی نەگەیشتووە وەک وەڵامی چەن پرسیارێک کە هاوشێوەی ئەم پرسیارانا هەمیشە لە مێشکی هەر تاکێکمانە، لەم فیلمەشدا شەرمەزاری پێمان دەڵێت کاریگەری جەنگ چۆنە، لەم وڵاتەی کە ئێمە تێیدا دەژین، هیچ کاتێکمان نەبووە بێ جەنگ بەڕێمان کردبێت جا ئەگەر لە هەر پارچەیەک بێت، دەکرێت هەر یەک لەم شەڕ و جەنگانە کاریگەری بەسەر هەر تاکێکمان دروست کردبێت، تاکی کورد کە شەڕی ناوخۆی بینیوە هەمووان شاهیدی ئەوەن کەوا چ کاریگەریەکی بەسەر هەر تاکێکدا بووە، فیلمەکان بێرگمان وەک چۆن مرۆڤ پێویستی بە خواردنە، ڕوحیشمان پێویستی بە فیلمەکانی ئەوە، تا هەرگیز ڕاستیەکان لە بیر نەکەین"
  },
  {
    "id": 46,
    "p": 46,
    "idPoster": "https://lh3.googleusercontent.com/9vIkcW9oi-AODAWVMa5j-32DrHjWoxqzvMPt47cqGjz5dDapvTaBsaq2i7NtpeBodslf_HdGsTqDvzstB6ibfPouHDQiDIRZT_hRotQk8-FYBrilXok21GpY4SOZUzu6MxDCNSB1Dw=w2400",
    "typeFilm": "film",
    "memberNameEnglish": "zardasht-nawzad",
    "title": "Contempt (1963)",
    "photo": "contempt.jpg",
    "writingN": "زەردەشت نەوزاد",
    "nameF": "سوکایەتی ١٩٦٣",
    "description": "ئەم فیلمە لە سەرچاوەی ڕۆمانێکی(ئەلبێرتۆ مۆراڤیا) وەرگیراوە، کە هەڵگری هەمان ناوە، چیرۆکی فیلمەکە وەک فیلمەکانی تری گۆدارد، باس لە پەیوەندی نێوان ژن و پیاوێک دەکات بەڵام بە شێوەیەکی جیاوازتر لەوانی تر، پۆڵ و کامیل هەردووکیان هاوسەری یەکن، پۆل پیشەکەی شانۆنووس و سیناریۆ نووسە، کامیل نووسەرە، فیلمەکە خاوەن دەست پێکێکی جوانە. دەی بینین هاوسەرەکەی پۆڵ بە ڕوتی لە تەنیشتیەوە ڕاکشاوە پرسیار دەربارەی خۆشویستنی بەشەکانی جەستەی لێ دەکات، لە گفتوگۆکەدا پاوڵ کۆتایی بە گفتوگۆیەکە دەهێنێن بە ڕستەیەک کە دەڵێت، بە تەواوی و بە سۆز و بە تراژیدیاوە خۆشم دەوێیت، بەمەش لە سەرەتاوە خۆشەویستی پۆڵ بەدەردەکەوێت بۆ کامیل، دوای ئەوە پۆڵ چاوی بە وەبەرهێنێکی ئەمریکی دەکەوێت بە ناوی(جێرمی بوروکوش) هەر لەگەڵ بینینی ئەودا بۆمان دەردەکەوێت جێرمی کەسێکی بە فیزی لوت بەرزە، لە گیرفانیدا کتێبێکی بچووکی تێدایە کە تیایدا وتەی کەسانی زانا و ڕوناکبیری تێدایە لە کاتی گفت و گۆکانیدا بەکاریان دەهێنێت تا خۆی وەک کەسێکی تێگەیشتوو نیشانبدات، وا خۆی نیشاندەدات کە وا تەنها دروست کردنی فیلمی باش بەلای ئەودا گرینگە بەڵام پێچەوانەکەی ڕاستە گرینگی بە شتێک دەدا سەرنجی بینەر ڕاکێشێت و قازانجی باشی لێ بکات\nلە فیلمەکە دەرهێنەری گەورە(فریتیز لانگ) بە کەسایەتی ڕاستەقینەی دەردەکەوێت، کەلە فیلمەکەدا کاری دەرهێنان بۆ فیلمێک دەکات، وە هۆکاری چاوپێکەوتنی پۆڵیش بە جێری چاک کردن و گۆڕینی چەن دیمەنێکی سیناریۆ فیلمەکە بوو، لانگ لە فیلمەکەدا بەتەنها وەک دەرهێنەرێک ڕۆڵ نابینێت بەڵکو وەک دەنگی سینەمای ڕاستەقینە، کاتێک کە هەمووان لە سینەماکە دانیشتوون لە دیمەنێکدا کچێکی ڕوت دەردەکەوێ، جێری لەو کاتەدا دەڵێت، ئەمەیە هونەر، بەڵام ئایە هەمووان لێی تێدەگەن؟ لە دوای تەواو بوونی دیمەنەکان بەرهەم هێنەرەکە ڕەخنە دەگرێت و دەڵێت، ئەوەی کە لە وێنەکەدایە جیاوازە لەوەی کەلە سیناریۆکەدا نووسراوە، لانگ وەڵامی دەداتەوە و دەڵێت، ئەوەی کە نووسیومانە لە سیناریۆکەدا هەیە، ئەوەشی کە وێنەمان گرتووە لە شاشەکەدا بوونی هەیە، جارێکی تریش دەیبینین دەڵێت، هەر فیلمێک پێویستە ئامانجێکی هەبێت. بێگومان خودی فیلمەکەش ئامانج دارە، فیلمی سوکایەتی بەتەنها دەربارەی سوکایەتی ژنێک نییە بە هاوسەرەکەی، بەڵکو ئەو سوکایەتەیە کە پۆڵ بەخۆی کردووە بەوەی کە هونەری ڕاستەقینە جێ هێشتوە لە پێناو پارە\nلە فیلمەکەدا گفت و گۆیەکی درێژ دەبینین لە نێوان پۆڵ و هاوسەرەکەی، پۆڵ بەردەوام پرسیاری ئەوەی لێدەکات کە لەبەر چی هەستی بەرامبەر ئەو گۆڕاوە، لە ڕاستیدا لەوانەیە کامیل خۆشی نەزانێ هۆکارەکەی چییە، گۆدار لە فیلمەکەیدا ئەم پرسیارە بە شێوەیەک لە شێوەکان بە بێ وەڵامی دەیهێڵێتەوە، له دیمەنەکانی کۆتاییشدا دووبارە کە پۆڵ لێی دەپرسێت بۆچی هەستی بەرامبەر ئەو گۆڕاوە، کامیل وەڵامی دەداتەوە دڵێت ئیتر ژیانە، دواتر پۆڵ پێی دەلێت بۆچی سوکایەتیم پێ دەکەیت، ئەویش لە وەڵام دا دەڵێت سوکایەتیت پێ دەکەم چوونکی تۆم خۆش ناوێت کە دەستم لێ دەدەیت قێزت لێ دەکەمەوە.هەر وەک(بازن) دەڵێت، سینەما جیهانێکمان پیشان دەدات کەلەگەڵ ئارەزووەکانماندا دەگونجێت\nسووکایەتیش چیرۆکێکی ئەو جیهانەیە"
  },
  {
    "id": 47,
    "p": 47,
    "idPoster": "https://lh3.googleusercontent.com/-6S_JfP7H2xWfoqDrtQ-3JkQkbxk6LvZ_vsadu99O20icLYM_tpdy-jGF2YrxieYyTFPSGNQJN_xzX8qc3vYZljTIWLvFPa2T-STlLKrIP0Q6oq0wlc_sxIRWxwNkmARnXYbotka2A=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Wild Strawberries 1957",
    "photo": "strawberri.jpg",
    "writingN": "زەردەشت نەوزاد",
    "nameF": "تووی فەرەنگی کێوی ١٩٥٧",
    "description": "چیرۆکی فیلمەکە باس لە بیرەوەری دکتۆرێکی بە ساڵاچوو دەکات بە ناوی(ئیسحاق) چل ساڵە لەگەڵ ئافرەتێک دەژی کە هاوسەری نییە. بەهۆی چەن کێشەیەک هاوسەری کوڕەکەی(ماریان)سەردانی دەکات بەیەوەکەوە گەشتێک دەکەن تا ئیسحاق بڕوانامەی دکتۆرای شانازی وەرگرێت\nبێرگمان تا پێش ساڵی(1957) ناوبانگێکی وای نەبوو، دەتوانین بڵێین تا پێش ئەو کاتە باشترین کاری( زەردەخەنەی شەوێکی هاوین )بوو بەڵام لە ساڵی 1957 توانی دوو شاکاری مەزنی خۆیمان پێشکەش بکات، ئەویش(مۆری حەوتەم) و (فەرەنگی کێوی)بوو\nبێرگمان لەو ساڵەدا بەدوو بەرهەمی جیا و بە دوو بیرۆکەی ناوازەی جیا باس لە مردن دەکات، ئەمجارە بێرگمان لە فیلمی(فەرەنگی کێوی) تیشک دەخاتە سەر ترس لە مردن، بەتایبەت ترسی ئەو کەسانەی کە بەساڵاچوونە، سروشی مرۆڤ خۆی وایە داییم ترسێکی زۆری بەرامبەرە بە مردن هەیە، بەڵام زیاتر ئەو کاتانە زۆرتر هەستی پێ دەکرێ کە مرۆڤ بەرەو بەساڵاچوون دەڕوات، مرۆڤ لەو کاتانەدا تاکە شت کە داییمە بیەوێت بیری لێ بکاتەوە کاتی گەنجی و منداڵیەتی، وەک دەیبینین لە فیلمەکە کاتێک کە سەردانی خانووی منداڵی دەکات هەموو یادگاریەکانی لە خانوەکە بیر دێتەوە بۆ ماوەیەک تێکەڵ بە ئەو کات دەبێت، بیرۆکەی دەرهێنانی ئەم فیلمە لە ڕوداوێکی بێرگمان خۆی بوو، کاتێک کە لە ڕێگایەک لە گەشتێک دا بوو، بێرگمان حەزێکی زۆری بۆ درووست دەبێت بۆ سەردانی کردنی ماڵە کۆنەکەی خۆیان، بێرگمان خۆی لە بیرەوەریاکانی دا نووسیویەتی، چی دەبێت ئەگەر بچمە ژوورەوە لە ناندینەکە چێشت ئامادە بکرێت، چی ئەگەر چوومە ژوورەوە لە ناکاو منداڵیم ببینم. فیلمەکە ناتواندرێ بەم چەن وشە کەمە هەموو بیرۆکەکانی لێک بدرێتەوە، هەر چەندە فیلمەکە خاوەن چیرۆکێکی سادەیە بەڵام هەڵگری بیرۆکەی زۆرە، هەر وەک چۆن گۆڤاری نیو یۆڕک تایمز دەربارەی فیلمەکە دەنووسێت( فیلمەکە زۆر سەر لێ شێوێنە، ئێمە نازانین ئاخو بەڕێز بێرگمان خۆی دەزانێت کە بە تەواوی چی دەوێت)\nهەر چەندە ئەو بەرهەمانەی کە بێرگمان بەرهەمی هێنان دوای فیلمی توی فەرەنگی کێوی زیاتر ناو بانگیان بەدەست هێنا، بەڵام ئەمە بە مانای ئەوە نایەت کە فیلمەکانی دوای ئەو باشتر بن و ئەمیان لاواز بێت لەچاو ئەوان، بەڵکو هەر فیلمێکی بێرگمان بەهایەکی تایبەت بەخۆی هەیە، جیا لەوەش فیلمەکە کاریگەریەکی زۆری کردۆتە سەر دەرهێنەران و فیلمەکانیان، دەرهێنەر(ۇدی ئالن) سودی لە فیلمەکە وەرگرتووە لە فیلمی(ئافرەتێکی تر) وە جارێک لە شاعیر و بیرمەندی سینەما دەرهێنەر ئەندرێ تارکۆڤسکی دەپرسن باشترین دە فیلمت چ فیلمێکن، فیلمی توی فەرەنگی کێوی یەکێک بوو لە دە فیلمەکە، وە هەندێک لە ڕەخنە گران تێبینی کاریگەری فیلمەکەیان کردووە بەسەر هەندێ لە فیلمەکانی هەندێ دەرهێنەر. لە کۆتایدا هیچ کاتێک هونەری ڕاستەقینە نامرێت، هەتا بینەرێکی سینەما بوونی هەبێت بەرهەمی لەم شێوەیە هەرگیز نامرێت"
  },
  {
    "id": 48,
    "p": 48,
    "idPoster": "https://lh3.googleusercontent.com/ydEv7MblUbHjX8MwCJOZ-p9O2DON9mvWWDm-QBQdUn_ABMdCyXLSEzHkHR7mqaL8YwuNt23_COUnJf11ujbiLAZtKZjedT2V6YDtoKrf8V0OnTT20JBjsmxHcSVwArUDmrMwtb7YaA=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Pianist 2002",
    "photo": "the pianest.jpg",
    "writingN": "زەردەشت نەوزاد",
    "nameF": "پیانۆ ژەنەکە ٢٠٠٢",
    "description": "فیلمەکە لە دەرهێنانی دەرهێنەر ڕۆمان پۆڵۆنسکیە چیرۆکی فیلمەکە وەریگیراوە لە ڕوداوێکی ڕاستەقینە، کە باس لە ژەنیارێکی پیانۆ دەکات بەناوی سپیلمان لە سەردەمی ، کۆمەڵکوژی جولەکەکان لەلایەن نازییەکان لە پۆڵەندا، کە سپلیمان دوای کۆتایی هاتنی جەنگ نوسویەتی\nسپلیمان ژەنیارێکی کلاسیکی پیانۆی جولەکەیە، کە لەگەڵ خێزانەکەی لە شاری وارسۆی پۆڵەندا دەژین، فیلمەکە باس لە ڕزگار بوونی سپیلمان دەکات، لە دەستی نازیەکان و کۆمەڵکوژی. دەرهێنەر ڕۆمان پۆڵۆنسکی خۆی یەکێک بوو لە ڕزگار بووانی کۆمەڵکوژیەکە، کە بەیارمەتی باوکی توانی لە کەمپی گیراوەکان ڕابکات تا کۆتایی هاتنی جەنگ بە تەنها گوزەر بکا لە شەقامەکانی وارسۆ، بەڵام بەداخەوە باوکی ڕزگاری نەبوو، ئەوەی کە فیلمەکە نیشانمان دەدات\nلە سەرەتای فیلمەکە سپێلمان دەبینین، کە وا خەریکی ژەنینی شۆبانە لە ڕادیۆی وارسۆ، لەو کاتە یەکەم بۆمبی ئەڵمانیەکان دەکەوێت، بەڵام سپلیمان زۆر بە متمانەوە خەریکی ژەنینەکەی دەبێت و ناوەستێت تا بۆمبەکە بەر ڕادیۆکە دەکەوێت، ئیدی هەر لە دەست پێکەوە ژیانی خێزانی سپیلمان و کۆمەڵگای جولەکەکان دەست بە گۆڕان دەکات، قۆناغەکانی ژیانی ئەوانمان نیشان دەدا دوای سەرکەوتنی نازیەکان لە داگیرکردنی پۆڵەندا، دوای ماوەیەک لە بەسەر بردنی ژیانێکی زۆر ناخۆش، دەسەڵاتدارانی نازی بڕیاڕ دەدات بە کۆکردنەوەی هەموو جولەکەکان لە شوێنێکی تایبەت، کە ئامانجەکەی کۆمەڵکوژی جولەکەکان بوو، بە ڕێگای سوتاندیان.کە ژمارەیان سەرو ملیۆنک جولەکەبوو\nبەرلە سوار بوونی سپیلمان بۆ سەر ئەم شەمەندەفەرەی کە جولەکەکانیان پێی دەگواستەوە، توانی ڕزگاری ببێت بە یارمەتی کەسێکی نزیکی خۆی، کە تاکە کەس بوو لە نێو خێزانەکەی توانی ڕزگاری ببێت، دوای ئەوە دووبارە زنجیرەیەک ڕوداوی ناخۆش بەسەر سپلیمان دێتەوە کە دەتوانن لە فیلمەکە بینەری بن\nیەکێک لەو شتانەی فیلمەکە نیشانمان دەدات، پشت تێکردی هەنێک جولەکە بوو لە خەڵکەکەی خۆیان، لە کاتێکدا زۆرێک لەوانەی کە مەسیحی بوون، یاخود جولەکە نەبوون، لە مرۆڤایەتی خۆیان نەوەستان و دەستی یارمەتیان بۆ جولەکەکان درێژ دەکرد، کە لەو کاتەدا یارمەتی دانی جولەکەکان سزاکەی مردن بوو\nچەن ڕاستیەک دەربارەی فیلمەکە\nفیلمەکە توانی لە ڕوی داهات و خەڵات سەرکەوتێنکی چاک بەدەست بێنێت. توانی ببێتە براوەی خەڵاتی چلە خورمای ڤیستیڤاڵی کان، وە ئەکتەر ئەدریان بڕۆدی کە ڕۆڵی کەسایەتی سپێلمانی دەگێڕا توانی ببێتە براوەی خەڵاتی  ئۆسکار بۆ باشترین ئەکتەر، ،وە بووە براوەی خەڵاتی باشترین دەرهێنەر و باشترین سیاریۆ، پاڵێوراوی چوار خەڵاتی تری ئۆسکار توانی ببێتە براوەی خەڵاتی بافتا بۆ باشترین ئەکتەر و دەرهێنەر، وە هەروەها توانی ببێتە براوەی خەڵاتی سیزاری فەڕەنسی بەبێ ئەوەی یەک وشەی فەڕەنسی لە فیلمەکە بەکار هاتبێت\nفیلمەکە توانی بچێتە نێو لیستی بی بی سی بۆ باشترین سەد فیلمی سەدەی بیست و یەک\nوە ئەکتەر ئەدریان بڕۆدی توانی 14 کیلۆگڕام لە کێشی دابەزێنێت بۆ باشتر گێڕانی ڕۆڵەکەی وە هەروەها توانی خۆی فێری ژەنینی پیانۆ بکات. فیلمەکە لە قۆناغەکانی بەر لە بەرهەم هێنانی دابوو کاتێک سپلیمان کۆچی دوایی کرد\nلە کۆتاییدا هەر کەسێک بیهەوێ زیاتر بزانێ دەربای هۆڵۆکۆستی جولەکەکان، وە ژیانی جولەکەکان لە سەردەمی داگیرکاری نازیەکان، پێویستە بینەری فیلمەکە ببێت"
  },
  {
    "id": 49,
    "p": 49,
    "idPoster": "https://lh3.googleusercontent.com/vPtlNf4Rj7_d49SzCY_dArK0qeVCkfCaz0vdXtOGBxRRlpDIp-eZUaz_0hzSgGVC9ae0wbN0dwxwNZB2BEEN0Top_VtVQuQpMxHlMUVtAOqMQR0EwH_gi0HoybPodj4odjOEBHTwgw=w2400",
    "typeFilm": "film",
    "memberNameEnglish": "zardasht-nawzad",
    "title": "In The Fade 2017",
    "photo": "the fade.jpg",
    "writingN": "زەردەشت نەوزاد",
    "nameF": "لە فەنابووندا",
    "description": "چیڕۆکی فیلمەکە، باس لە خێزانێک لە دەکات لە شاری هامبۆڕگی ئەڵمانیا، خێزانەکە پێک هاتووە لە دوو هاوسەر و منداڵەکەیان، نوری، بە ڕەگەز خەڵکی باکوری کوردستانە، لەگەڵ کاتیای هاوسەری دەکەونە داوی خۆشەویستی یەکتر و دواتر هاوسەر گیری دەکەن، دوای ساڵانێک منداڵێکیان دەبێت بەناوی روکۆ، بە یەکەوە دوور لە هەر کارێکی نایاسی ژیانی خۆیان بەسەر دەبەن بەبێ ئەوەێ زیانیان بۆ هیچ کەسێک هەبێت\nلەیەک لە ڕۆژەکان کاتیا و منداڵەکەی دەچن بۆ ئۆفیسەکەی نوری کە کاری وەرگێڕان و باج دەکات، کاتیا منداڵەکەی لای نوری بەجێ دەهێڵێت، دوای ئەوەی کاتیا بە جێیان دەهێڵێت تەقینەوەیەک لە بەردەم ئۆفیسەکەی نوری ڕوو دەدات، دەبێتە هۆی کوژرانی نوری و کوڕەکەی، کاتیا بەم ڕووداوە توشی دا ڕوخانێکی دەرونی گەورە دەبێت، دەست دەکات بە لێکۆڵینەوە لە ڕوداوەکە لەگەڵ ئەفسەرانی پشکنەر، چیڕۆکی فیلمەکە بەردەوام دەبێت\nفیلمەکە دابەش کراوە بۆ سێ بەش\nلە بەشی یەکەم دا، بەوەوە دەست پێ دەکات کە لە سەرەوەباسمان کرد، تا ئەوکاتە تەقینەوەکە ڕوو دەدات، کاتیا لەو ڕۆژەدا چەندین پرسیاری لێ دەکرێ کە ئایە مێردەکەی کەسێکی دیندار بووە یاخود لەگەڵ هیچ ڕێکخراوێک دەستی هەبووە، بەڵام نوری بە تەواوی دوور بووە لەم شتانە لە ڕووی دینەوەش کەسێکی بێ باوەڕ بووە، دواتر دەردەکەوێت نازیەکانی سەردەمی ئێستاکەی ئەڵمانیا کارەکان کردووە، لە هەر سەردەمێکدا ڕەگەز پەرستی یەک لە کێشە گەورەکانی هەر کۆمەڵگایەک بووە، تەنها لەبەر جیاوازی ڕەنگ و دین چەندین کەسی بێتاوان بوونەتە قوربانی و کوژراون. نوری بەتەنها لەبەر ئەوەی کەسێک بووە بە ڕەگەز کورد بووە لە وڵاتی ئەڵمانیا نیشتەجێ بووە بۆ باشتر کردنی ژیانی کەچی بووە قوربانی ڕەگەز پەرستی\nدەرهێنەری فیلمەکە فاتیح ئەکین بە ڕەگەز تورکە دانیشتووی وڵاتی ئەڵمانیایە، ئەگەری هەیە ئەزموونی ژیانی ئەو لە فیلمەکەدا ڕەنگی دا بێتەوە، بەهۆی ئەوەی کە خۆی پەنابەرە لەو وڵاتە، توانیویەتی بەشێکی ناشیرینی ڕەگەز پەرسیتیمان نیشان بدات، ئێمە تێکەڵ بکات لەگەڵ قوربانیەکی ڕەگەز پەرستی\nلە بەشی دووەم دا دادگای تاوان باران دەست پێدەکات، بەڵام بەم شێوەیە نابێت کە چاوەڕوانی دەبین، لە بەشی سێهەم دا کاتیا ئەو دادپەروەریە بەدەست دەهێنێن کە دادگا نەیتوانی بەدەستی بهێنێت، بەم شێوەیە فیلمەکە کۆتایی دێت\nناکرێ بڵێین فیلمەکە یەکێکە لە باشترینەکان، بەڵام توانی بە شێوەیەک لە شێوەکان پەی��می ئەوەم��ن پێ بگەیەنێت کەوا ڕەگەز پەرستی چەندە شتێکی ناشیرینە، پێمان دەڵێ کاتێک کە کەسێک دەبێتە قوربانی ڕەگەز پەرستی چۆنە، بێگومان ناکرێ ڕوڵ گێڕانە ناوازەکەی خانمە ئەکتەر دیانا کروگەر لە بیر بکەین، دەتوانین بڵێین هۆکاری گەورەی سەرکەوتنی فیلمەکە ڕۆڵگێڕانی ئەو بووە\nفیلمەکە شایەنی سەیر کردنە بۆ ئەوەی زیاتر تێبگەین لە کارەسات و ناخۆشیەکانی رەگەز پەرستی"
  },
  {
    "id": 50,
    "p": 50,
    "idPoster": "https://lh3.googleusercontent.com/i7SXWBg-Ks-SJk3otfpC4lBzolaXeHySuY-H4MZmcOwyB87CmEzwQhwN4Dbvog-gzK80rtQscnTLYLX7rKxzzOmCLeMrk0M5DrdZusSlb66T1VhvQe-2xtew7b9csLkOsdClCkj_vQ=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Stalker",
    "photo": "zone.jpg",
    "writingN": "زەردەشت نەوزاد",
    "nameF": "ناوچەکە ١٩٧٩",
    "description": "چیرۆکی فیلمەکە گەشتێکی فەنتازیای سێ کەسە، کەسی یەکەم نووسەرێکە، کەسی دووەم زانایەکی یاخود پڕۆفیسۆرێکی بواری فیزیایە، کەسی سێیەم ڕێبەرەکەیانە، ڕێبەرەکە کەسێکی لە یاسا دەرچووە، باوەڕی وایە خزمەت بە خەڵکی دەکات،ڕێبەرەکە ڕێبەریان دەکات بەرەو شوێنێکی قەدەغەکراو لەلایەن حکومەتەوە، کەبە(ناوچە)یاخود(شوێنەکە) ناسراوە، وەک دەیبینین لە ناوچەکە ژوورێک هەیە لە ژوورەکە بەردێکی بەدیهێنانی ئاوات و ئامانجەکانی لێیە، هەر یەکە لە پڕۆفیسۆر و نووسەر و ڕێبەرەکە بە مەبەستی بەدیهێنانی ئامانجەکانیان ڕوو دەکەنە ناوچەکە، پڕۆفیسۆرەکە ڕوونی دەکاتەوە کەوا مەبەستی بەژداری کردنی بۆ ئاشکرا کردن یاخود داهێنانێکی نوێیە، نووسەرەکەش بە مەبەستی بەدەست هێنانی ئیلهام بۆ نووسینەکانی، ڕێبەرەکەش بۆ باشتر کردنی ژیانی لەگەڵ خێزانەکەی، تارکۆڤسکی تیشکێکی زۆر دەخاتە سروشتی هەر یەکەیان لە گەشتەکەدا بەرەو ناوچەکە\nناوچەکە، شوێنکی سەوزی وێرانەی سەرنج ڕاکێشە کە پڕیەتی لە کەل و پەلی تێک شکاو و لە کار کەوتوو، ناوچەکە بە شوێنکی زۆر ئارام دێتە بەرچاو هەر وەک فیلمەکە، بەڵام تێپەڕین تێیدا پڕ لە زەحمەتیە، ڕێبەرەکە دەڵێت، هەرگیز ناتوانی لە ناوچەکە پێشبینی هیچ شتێک بکەیت، ڕێبەرەکە پێشڕەویان دەکات بە ڕێگای نهێنی و نا ڕاستە و خۆ بەرەو ژووری بەدیهێنەری ئامانجەکان، بینەر هەر لەگەڵ سەیرکردنی فیلمەکە حەزێکی زۆری بۆ دروست دەبێت دەربارەی زانینی ڕاستی ژوورەکە، دەتوانین بڵێین مەبەستی بەشێکی فیلمەکە ئەم ترسەیە کەلە نێوان بەدیهێنانی حەز و ئامانجەکانمان، ژوورەکە شوێنێکی کراوەیە ڕێگاکەشی زانراوە بەڵام چەن نزیک بیتەوە لێی زەحمەتیەکانی زیاتر دەبن.!فیلمەکە بە هونەرێکی زۆر جوان کاری تێیدا کراوە\nوێنەگرتنی فیلمەکە لە سەرەتادا ڕەش و سپیە، لە دیمەنی خانووی ڕێبەرەکەوە تا بینینی دووانەکەی تر بەڕێ کەوتنیان بەرەو ناوچەکە، لە کاتی گەیشتنیان بە ناوچەکە تارکۆڤسکی ڕەنگ بەکار دەهێنێت،بە تایبەتی ڕەنگی سەوز، کە جوانیەکی بە فیلمەکە و ناوچەکە بەخشیوە، وە لە کۆتایی فیلمەکە لە کاتی دەرچوونیان لە ناوچەکە دووبارە دەگەڕێتەوە سەر ڕەش و سپی ئەمیش هۆکاری خۆی هەبوو\nپڕۆفیسۆر و نووسەرەکە دوو کەسی ئاسایی ون بوون لە نێو ژیاندا، ڕیبەرەکە کەسێکی گەمژەیە، قەلەقی ترساوی سەر کێشەیە، توانای کۆنتڕۆڵ کردنی چواردەورەکەی نییە، وەک باسمان کرد بە هەر یەکیان بە ئامانجێک ڕوو دەکەنە ناوچەکە، لێرەدا هیچ ناوێک بەکار ناهێنین، هەر یەکەیان بە پێی کارەکانیان دەناسین، وەک دیارە لە نێو کۆمەڵگادا کار وەک ناسنامەی کەسەکە دادەنرێت، ناوچەکە وەک جیهانێکی تر دێتە بەرچاو، وەک ئەوە وایە بەرە ڕووی مردن بڕۆیت، ئەگەری زۆرە بەر لەوەی بگەیت بە ناوچەکە بە فیشەکی پیاوانی حکومەت بمریت، کە تەقە لە هەر کەسێک دەکەن نزیکی ناوچەکە بکەوێتەوە، شتێک هەیە کەوا حکومەت ڕێگەنادات خەڵکی ئاسایی بچێتە نێو ناوچەکە، لەم نێوەندەدا دوو ئەگەر هەیە، یەکەمیان بەهۆی ئەوەی کە ناوچەکە شوێنێکی وێرانەی پیسە، وەک دیارە کارەساتێک تێیدا ڕوویداوە، وە هەروەها چۆڵ کردنی لەلایەن خەڵکەوە بڵاو بوونەوەی ماددەیەکی کیمیایی زۆر، یاخود لەوانەیە ڕێگری حکومەت لە خەڵکی بەهۆی بوونی ژووری بە دیهێنانی ئاواتەکان بێت\nچیرۆکی فیلمەکە وەرگیراوە لە ڕۆمانی برایانی(سترۆگاتسکی)هەر خۆشیان سینارۆی فیلمەکەیان نووسیوە، بە شێوەیەکی گشتی زانستی و خەیاڵیە، وە هەر وەها فیلمێکی هونەری شاعیرانەی فەلسەفی سیاسیە، دەکرێت ڕوداوی هاوشێوەی ڕووبدات، وەک کارەساتی چیرنۆبڵ لە وڵاتی ئۆکرانیا، کە حەوت ساڵ دوای درەچوونی فیلمەکە ڕوویدا، وە کاریگەریەکەی لەسەر خەڵک، وە لەوانەشە پەیامێک بێت بۆ حکومەتی سۆڤیەتی کە ناوبراو تارکۆ ڤسکی کۆتا فیلمی بوو لە سۆڤیەت، وەک دیارە ناوچەکە زۆر بە چڕی چاودێری دەکرێت لەلایەن حکومەتەوە، ڕێگرە لەوەی خەڵک بچێتە ناوی بۆ بەدیهێنانی ئامانجەکانیان، کەواتە لەوانەیە مەبەستی ئەوە بێت کەوا حکومەتی سۆڤیەتی ڕێگرە لەوەی خەڵکی بگەن بە ئاوات و ئامانجەکانیان\nفیلمەکە فیلمێکی هێمنی درێژە، کات تێیدا بەهایەکی وای نییە، هەر دیمەنێک لە فیلمەکە جوانیەکی تایبەت بەخۆی هەیە، تارکۆڤسکی بە مانای ووشە کارێکی جوانی تێیدا کردووە، بەشی وێنەگرتنەکەی، سەرەتاکەی ڕەش و سپیەکی مەیلەو زەردە، بە شێوەکی زۆر جوان گونجاندویەتی لەگەڵ دیمەنەکان، لەگەڵ بەشی ناوچەکە کە ڕەنگی سروشتی تێیدا بەکار هێناوە بە تایبەت سەوز، وێنە و ڕەنگەکان هاوڕێک بوون لەگەڵ دەنگەکان، وردەکاری دەنگ ئامادە کراو بوو هەر وەک دیمەنەکان، دەنگی سروشت و ئاو جوڵەی سێ کەسەکە، دەنگەکانی بەشێک بوون لە چیرۆکەکە هەر وەک وێنەگرتنەکەی، کە دیمەنی درێژ و هێمن بوون یەکگرتنێکی جوان بوون لەگەڵ چیرۆکەکە، چیرۆکەکەی تێدەپەڕێت لە نێو جیهانێکی تۆخی دامرکاو، بەرەو جیهانێکی ڕەنگاو ڕەنگی ئازادی وێران بوو\nفیلمی (ستاکەر) زیاتر لە جارێک کاری وێنەگرتنی بۆ کراوە، جگە لەوەی چەندین جار دەست کاری سیناریۆکەی کراوە دووبارە دایان ڕشتۆتەوە، وای کرد ببێت بە یەک لە باشترین فیلمەکانی جیهان لە مێژووی سینەما، لە ڕیزی بیست و نۆیەمە لە ماڵپەڕی(ساین&ساوند) بۆ باشترین سەد فیلم، تا سینەما بوونی هەبێت هەمیشە بە یەک لە جوانترین و باشترین کارەکان تەمەشا دەکرێت"
  },
  {
    "id": 51,
    "p": 51,
    "idPoster": "https://lh3.googleusercontent.com/uMJjDb0OOgr6hBCJBNIxCdE1ImkFrnnQdrxuSwln2nMYoKEW-vxr54RyWXKD5Lv6FVEkIECjsfA3Ua_BexVczZKzjrLjXxSwSwxclMnEAORyQxjnu91iLOvfw_HxhkvwmKquv2seWw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Passion of Joan of Arc (1928)",
    "photo": "the passion.jpg",
    "writingN": "زەردەشت نەوزاد",
    "nameF": "ئازارەکانی ژان دارک ١٩٢٨",
    "description": "چیرۆکی فیلمەکە باس لە دادگایی کچێکی گەنجی فەرەنسی دەکات، بەناوی ژان - دارک کە پێشڕەوی وڵاتەکەی دەکرد لە شۆڕشێک دژ بە داگیرکەرە ئینگلیزەکان لە سەدەی پازدەیەم، یەک لە هۆکارەکانی دادگایی کردنەکەی بەهۆی گومڕایی و بانگەشەی پێغەمبەرایەتی بوو\nگەورەیی فیلمەکە لە دوو ئاست سەرچاوە دەگرێت، یەکەمیان بێ هاوتایی لە جۆرەکەی، دووەمیان ئەو شێوەیەی کە داریر چیرۆکەکەی پێ گێڕایەوە، بە شێوەیەک کە نە لە باسە مێژوویەکەی دوورکەوتۆتەوە، نە وردەکاری نێو دادگای کردنەکەش؛ وە گرینگی پێدانێک بەدی دەکرێ لە باسە مێژوویەکەی، تیشکێکی زۆر ناخاتە سەر ڕاستی و درووستی بابەتەکە و قسەکردن تێیدا، بەڵام تیشێکی زۆر دەخاتە سەر هەست و دەڕبڕینی کەسایەتیەکانی نێو فیلمەکە، وەک شێوازی دەربڕینی هەستیان و جوڵە چاوەکانیان و کاردانەوە و شێوەیان، بە شێوەیەک کە هەرچەندە فیلمەکە لە جۆری بێدەنگە، بەڵام لە زۆرینەی دیمەنەکان بە هۆی دەربڕینەکانی شێوەیان و هەستیان دەتتوانی پێشبینی گفتوگۆکە بکەیت، بەتایبەتی ڕۆڵ گێڕانە نایابەکەی خانمە ئەکتەری فەرەنسی، کە زۆرجار بە ماریا فالکۆنێتی دەناسرێت. ڕۆڵگێرانەکەی ماریا فالکۆنێتی بە ڕوحی فیلمەکە دادەنرێت، بەهۆی ڕۆڵگێرانە ناوەزەکەی و جوانیە درەوەشاوە و جادوویەکەی، کە توانی بە ڕۆلێکی وا زەحمەت بە شێوەیەکێ زۆر ناوەزە بگێڕێت، بەڕای زۆرینە بەیەک لە باشترین ڕۆڵگێرانەکانی نیو خانمە ئەکتەرەکان دادەنرێت\nدرایر توانی لە ڕێگەی ماریاوە بە تەواوی هەست و سۆزی ژان دارک بگەیەنێت، بە شێوەیەک کە یەک لە ڕەخنەگرەکان وتی، ناتوانی هیچ شتێک دەربارەی سینەمای بێدەنگ بزانیت، ئەگەر شێوە و ڕوخساری ماریا فالکۆنێتی نەناسیت. سیناریۆی فیلمەکە زۆر نزیک دەبێتەوە لە ژان دارک، دەتوانن بڵێین زۆر جار لەگەڵ مێشکی بینەر یاری دەکات، بەبێ ئەوەی زۆر بچێتە نیو وردەکاریەکان، تەنانەت لە دیمەنی ئەشکەنجەدانی ژان دارک، گرینگیەکی وا نادات بە ئامرازەکانی ئەشکەنجەدان، بەڵکو زیاتر تیشک دەخاتە سەر هەست و کاردانەوەی ژان دارک و ترس دڵەڕاوکێیەکەی، بەشێوەیەک وا لە بینەر دەکات دوای چەندین ساڵ هیچ شتێکی دەربارەی فیلمەکە بیر نەمێنێت جگە لە شێوەی ژان دارک\nوەک بینیمان فیلمەکە لە جۆری سینەمای بێدەنگە، سینەمای بێدەنگیش دوو پێکهاتە لەخۆ دەگرێت، ئەوانیش وێنە و میوزیک، میوزیک بە قەرەبووی دەنگ دادەنرێت لە سینەمای بێدەنگ، وەلە فیلمی بە تەواوی میوزیک جێگرەوەی دەنگەکان بوو، ئێمە گوێمان لە هاواری قەشەکان و دەنگی ژان دارک نییە بەڵام میوزەکە نایابەکەی توانی قەرەبووی ئەمە بکاتەوە. کێشەی زۆری بینەرانی لەگەڵ سینەمای بێدەنگ، نەبوونی هیچ دەنگێکە، کە ئەمەش زۆر جار بەربەستێک دروست دەکات لە نێوان بینەر و کارەکتەرەکان، وادەکات بینەر نەتوانێ بە تەواوی تێکەڵ بە فیلمەکە و هەستی کارەکتەرەکانی نێو فیلمەکە بێت، بەڵام زیرەکی درایر شێوازی وێنەگرتن و زۆر تیشک خستنە سەر کاردانەوە و شێوە دەڕبڕینی کارەکتەرەکان وای کرد ئەم کەلێنە پڕبکاتەوە، بەتایبەتی کاری وێنەگرتنەکەی کە زیاتر تیشک دەخاتە سەر دەم وچاوی کارەکتەرەکە، بە شێوەیەک کە نیوە زیاتر لە شاشەی نیشاندەر دەگرێت، ئەمەش وایکرد ئەم بەربەستەی کە درووست دەبوو لە نێوان بینەر و فیلمەکە بشکێنێت. وردەکاری سیناریۆ و وێنەگرتن و ڕۆڵگێرانە ناوەزەکەی ئەکتەران زۆر جار وا لەبینەر دەکات زۆر بە زەحمەت باوەڕ دێنێت کە ئەم فیلمە نزیکە سەدەیەک بەر لە ئێستا بەرهەم هێنراوە\n"
  },
  {
    "id": 52,
    "p": 52,
    "idPoster": "https://lh3.googleusercontent.com/S6prouD79JvW1dGvCbu0Q2RCQq1zIwgu2xilOezs3T8EwwBTsoKhvYKVjNSdZf1Ts4LxazoQaOQuGHE439PuC-W6l1_n1oAm_zKxfKtzKfs3RuSIHZgUVmuMcOrS4FmjuT_dARvYRQ=w2400s",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "Singing in the rain (1952)",
    "photo": "rain sing.jpg",
    "writingN": "زەردەشت نەوزاد",
    "nameF": "گۆرانی وتن لە باراندا ١٩٥٢",
    "description": "وەک هەموو جارێک هەرچەندە شایەنیشی بوو بەڵام نەپالێورا بۆ هیچ خەڵاتێکی ئۆسکار، بۆ دوو خەڵاتی گۆڵدن گڵۆب پالێورا براوەی دانەیەکیان بوو. بەلام ئێستا جیاوازە لە ریزی پێنجەمە لە لیستی باشترین 100 فیلمی ئەمریکیدا، وە لە ریزی بیستەمە لە لیستی بەریتانی\nسینەما ئەو هونەرە مەزنەیە کە هەموومان ئاشقی بووینە و لێرە لە پێناوی کۆبوینەتەوە\nسینەما لەکاتی درووست بووینیەوە بەم شێوەیە نەبوو کە ئێستا ئێمە پێی ئاشناین  بە چەندین قۆناغ دا تێپەریوە، لە نێویاندا سینەمای بێدەنگ کە ماوەیەکی درێژ کۆنترۆڵی جیهانی سینەمای کردبوو .تاکاتێک سینەمای بە دەنگ بوژایەوە لەسەر دەستی فیلمێکی جاز لە ساڵی 1927 ئەمە باسی فیلمەکەیە\nبۆ ماوەیەکی درێژ درووست کەرانی سینەمای بێدەنگ کاری خۆیان دەکردو وایان دەزانی ئەمە کۆتایی نایەت، پێیان وابوو ئەمە تەنها بیرۆکەیەکە بەلام سینەمای بەدەنگ سەرکەوتنی بەدەست هێناو خەڵکی ئالودەی بوون، وە هۆکاری قبوڵ کردنی سینەمای بە دەنگ و وەلا نانی سینەمای بێ دەنگ پەیوەست بوو بەوە کە سینەمای بێدەنگ، هەمیشە بەربەستێک دروست دەکات لە نێوان بینەر و کارەکتەرەکانی نێو فیلمەکەدا، زۆر جار بینەر لە کاتی سەیر کردنی هەر فیلمێکی بێدەنگ لە زۆر لە هەستاکانی کارکتەرەکە نا حاڵی دەبێت بە پێچەوانەی سینەمای بە دەنگ، سینەمای بەدەنگ هەمیشە چێژێکی زیاتر بە بینەر دەبەخشێت، وە هیچ بەربەستێک لە نێوان بینەر و کارەکتەرەکە بوونی نابێت، لەبەر ئەوە سینەمای بەدەنگ بە تەواوی سەرکەوتنی بەدەست هێنا و ڕێچکەی سینەما بە تەواوی گۆڕا\nئیتر هەردوو ئەستێرە (دۆن لیکوند )و( لینا لامونت) و کۆمپانیای وەبەرهەم هێنەر سەیریان کرد سینەمای بێدەنگ بەرەو کۆتایی ئەروا، چیان کرد؟ بێگومان ئەمەیان کرد کە هەر کەسێکی ئاقڵ ئەیکات، فیلمی بێدەنگیان گۆری بۆ فیلمی بەدەنگ، دەستیان کرد بە چەرخێکی نوێ بەلام کێشەی درووست کەری فیلمە بێدەنگەکان لەو بوارە شارەزان نەبوون وە زەحمەتێکەی زۆریان هاتە پێش، زۆرێک لە ئێمەی بینەر بە تەواوی بووینە بەشێک له تیمەکە بیرمان لە چارەسەری گواستنەوەی دەنگ و رێگای ڕۆڵ گێرانی کەسی قسەکەر و کێشە تەکنیکیەکانمان ئەکردەوە\nفیلمەکە بەوە تەواو نەبوو، کەتەنها لە فیلمی بێدەنگ بیگۆرن بۆ بە دەنگ، بەلکو ڕووبەرووی چەندین کێشە بوونەوە، ئەگەر بێتو بەراوردێک بکەین لە نێوان ئەکتەری سینەما و ئەکتەری شانۆ دەبینین کە خانمە ئەکتەر (کاثی) لەو ماوەی کەلە شانۆو بۆنەکان بەسەری بردووە توانایەکی زۆر باشتری هەیە لە قسە کردن و سەما و پێکەنین و سەرنج ڕاکێشانی بینەر، هەر ئەویش دەبێتە رزگار کەری فیلمەکە  لەبەر شارەزایی لە هونەری قسە کردن کە زۆرێک لە ئەکتەرانی سینەما نیانە\nوەک بینیمان لە کاتی پەخش کردنی یەکەم فیلمی بەدەنگیان روبەروی گاڵتەو رەخنەیەکی زۆربوونەوە بەهۆ نارێکی دەنگەکان و دەنگ ناخۆشی خانمە ئەکتەر لینا لامونت دواکەوتنی دەنگەکە لەکاتی خۆی بۆیە پێویست بوو لەسەریان پێش بلاوکردنەوەی لە جیهان، بە تەواوی چارەسەری بکەن، ئەوەبوو هەرسێ ئەستێرە بیرۆکەیەکی زۆر جوانیان  بۆ هات، جۆری فیلمەکە بگۆرن بۆ موزیکی خاوەنی کۆمپانیای بەرهەم هێنەریان رازی کرد فیلمەکەیان گۆری، بەلام لێرەشا کێشەیەکیان بۆ هات خانمە ئەکتەر (لینا لامونت) لە قسەکردانە دەنگێکی زۆر ناخۆشی هەبوو جا چبگا بە گۆرانی گوتن، لەبەر ئەوە هەستان بە بەکار هێنانی دەنگی خانمە ئەکتەری شانۆ(کاثی) سەرکەوتنێکی گەورەیان بەدەست هێنا له کارەکەیان، دوای ئەوە چیرۆکەکە بەردەوامی دەبێت\nکاتێک کە بیر لە فیلمی(گۆرانی وتن لە باراند) ئەکەینەوە ئەبێ هەردوو دەرهێنەر دونان و جین کیلی بێنە یادمان کە پەرجویەکیان لە سینەما کرد و دەرهێنانی فیلمێکی موزیکی وا گۆرینی بۆ هونەر پێشکەوتنێکی گەورە بوو بۆ بەرهەم هێنەرانی سینەما و خودی سینەماش، هەروەها دەست نیشان کردنی کۆمەلێ ئەکتەری چاک و دیزاینەری دیکۆرات و جل زیرەکی خۆیان نیشان دەدەن\nسیناریۆکەی یەک لە دیارترین پێکهاتەکانی کار بوو، که بەتایبەتی بیرۆکەی مەزن هەڵدەگرێت، مێژووی سینەمای بێدەنگ و دەسپێکردنی بە دەنگ، نەک تەنها ئەوە، سیناریۆکە وا بەهێز بوو کە دەیتوانی بینەر ڕاکێشێتە ناو زنجیرەیەک لە بارودۆخی کۆمیدیاو شانۆیو موزیک\nهونەری ڕۆڵگێران لێرەیا بلیمەتانە بوو\n(جین کێلی) هەرچەندە کە ئەو کاری دەرهێنانی بۆ فیلمەکە کرد، بەلام ڕۆلی سەرەکیشی لە فیلمەکە هەبوو، دەتوانین بیلێن جوانترین رۆڵ گێرانی پێشکەشی ئێمە کرد، لەگەڵ دەنگە سەر سورهێنەرەکەی (دۆناڵد ئۆکۆنەر) ئەدایەکی برواپێنەکراوی پێشکەشی ئێمه کرد، باشترین لە سەما کردن گۆرانی وتن\n(دێبی ڕینۆڵدز) کە رۆلی خانمە ئەکتەری شانۆی دەگێرا بەمانای وشە بەهرەمەند بوو\n(جین هاجین) کە رۆلی هونەرمەندە بە فیزەکەی ئەگێرا و دەرکردنی ئەو دەنگە ئیزحاجە، بەراستی شایەنی پالاوتنی خەلاتی ئۆسکار بوو وە لەشتە گرینگەکان دیزاینی جلو بەرگو دیکۆرات بوو، کە دەیگەراندیەوە بۆ سالانی بیستەکانی سەدەی رابردوو\nوێنەگرتنی فیلمەکەش سەرسورهێنەر بوو جوانی ڕەنگی تابلۆی بە ئێمه نیشان ئەدا\nدەنگەکەشی مەزن و سەرکەوتوانە بوو، وەمۆنتاژ لەوانەیە تۆ لە کاتی ئێستا بەدڵت نەبێ بەلام لەکاتی خۆی مەزن بوو\nئەمەش یەکێکە لەم فیلمە مەزنانەی کە زۆرترین شکۆی هێنا بۆ سینەما"
  },
  {
    "id": 53,
    "p": 53,
    "idPoster": "https://lh3.googleusercontent.com/geFmXzt1aIPymkjc0D-gILgNH_QQFudrqYlAEUZKONYGo0sxye1tDij6OCA5iB9lLLo6231SHwZmPrAjAObubeMZmnufA4k1f-0I2BXv8HMlnh2CMERaLjw7BM3hbh-lyJzpH2NZ2Q=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "legends of the fall (1994)",
    "photo": "legendOfTheFall.jpg",
    "writingN": "زەردەشت نەوزاد",
    "nameF": "ئەفسانەکانی پایز ١٩٩٤",
    "description": "نووسینەکە چەن سپۆیڵێک لەخۆ دەگرێت\nیڕۆکی فیلمەکە باس لە کۆڵۆنێڵێک دەکات، کە دوای خانەنشین بوونی، بڕیاڕی داوە لەگەڵ خێزان و هەر سێ کوڕەکەی(ئەلفرێد، تریستان و ساموێل) بچێت لە چیای ڕۆکی بژیێت لە ناوچەی مۆنتانە\nدوایی ماوەیەک خێزانەکەی کۆڵۆنێڵ ئەوان بە جێ دەهێڵێت، هەر سێ کوڕەکەی بەبێ سۆزی دایکیان گەورە دەبن\nساڵ دێت و دەڕوا کوڕە بچوکەکەی کۆڵۆنێڵ دەچێتە زانکۆی هارڤارد، هەر سێ براکە پەیوەندیەکی زۆر بە هێزیان لەگەڵ یەکدا هەبوو، تا کاتێک ساموێلی برا بچوکیان دەگەڕێتەوە، بەڵام بەتەنیا نا، لەگەڵ دەستگیرانەکەی سوزانا دەگەڕێتەوە، لەکاتی گەڕانەوەیاندا کاتێک بە کۆڵۆنێڵ و ئەلفرێد بەخێرهاتنەوەیان دەکەن، بینەر هەست دەکا کەوا ئەلفێرد دەکەوێتە داوی  خۆشەویستی دەستگیرانی برا بچوکەکەی دەکات، دواتر سوزانا حەزی دەچێتە برای ناوەڕاست تریستن کە ئەکتەر (براد پیت) ڕۆڵی دەگێڕێت، شتەکان بەرەو خراپتر دەڕۆن کاتێک کە هەر سێ براکە بڕیاڕی چوون بەرەو جەنگ دەدەن، لەگەڵ ئەوەی کۆڵۆنێڵ زۆر بەرهەڵستی بڕیاڕەکەیان دەکات، کە خۆی بڕیاڕی دابوو بەتەواوی دوور بێت لە جەنگ و سیاسەت و کاروباری حکومی، بەڵام هەر سێ براکە سوڕ بوون لەسەر بڕیارەکەیان\nدواتر هەر سێ براکە بەرەو کەنەدا بەڕێ دەکەون بۆ بەژداری کردن لە جەنگی جیهانی یەکەم و شەڕ کردن بۆ وڵاتێک کە هەرگیز نەیان بینیوە، لە کاتی جەنگەکە سامویل دەست دەکات بە نامە نووسین بۆ دەستگیرانەکە، پەشیمانی پێوەی دیارە کاتێک کە لە نامەکەی دەڵێت، قسەکانی باوکم هەموو ڕاست بوون، جیا لەوە زۆر خراپتریشە دوای ئەوە ساموێل دەکەوێتە تەڵەی سەربازە ئەڵمانیەکان بریندار دەکرێت، دوای ئەوە لە نێو دەستی براکەی تریستین گیان دەسپێرێت، تریستین بەم ڕوداوە توشی شۆک دەبێت، مردنی براکەی بە تاوانی خۆی دەزانێت لەبەر ئەوەی نەیتوانی ڕزگاری بکات\nڕوداوەکان دێن و دەڕۆن فیلمەکە لێرەوە بە تەواوی دەست پێ دەکات، تریستین ڕوبەڕوی چەندین شتی ناخۆشتر دەبێتەوه کە دەتوانن لە فیلمەکە بینەری بن\nفیلمەکە وەرگیراوە لە ڕۆمانی نوسەر جیم هاریسۆن کە هەڵگری هەمان ناوە، فیلمەکە لەلایەن دەرهێنەر ئێدوارد زویک کاری دەرهێنانی بۆ کراوە، ئێدوارد لە فیلمەکەیدا بە شێوەیەکی زۆر جوان ئازارەکانی هیندیە سورەکان، ناخۆشی و کارەستەکانی جەنگ و خۆشەویستی و خیانەتمان نیشان دەدات، لەگەل ئەوەشدا تێمێک لە ئەکتەری زۆر بەتوانا لە ڕۆڵگێڕاندا، لە فیلمەکەیدا کۆکردبۆوە، بە تایبەت ڕۆڵگێڕانی گەورە ئەکتەر ئەنتۆنی هۆبکینز کە ڕۆلی کۆڵۆنێڵی دەگێڕا لە فیلمەکەدا\nفیلمەکە پاڵێورا بۆ سێ خەڵاتی ئۆسکار توانی ببێتە براوەی خەڵاتێکیان، کە بریتی بوو لە خەڵاتی باشترین سینەماتۆگرافی\nفیلمەکە شایەنی بینینە پێشنیاز بێت بۆ هەر کەسێک بیهەوێ سەیری فیلمێک بکات کە باس لە کاریگەری جەنگ و خۆشەویستی و خیانەت بکا"
  },
  {
    "id": 54,
    "p": 54,
    "idPoster": "https://lh3.googleusercontent.com/0xizPv3i2VC-Zk43oz00GH5OQeaQkGsN1tOuxPevYgIsqsIi1qXYOf09N6v2B0BRJ01Age7i0p9dDCSOEk6rtDVnuVjX0VcRJZXU6IdxtcSmEhrWqIySqszVmYBNBC7nrKU18rDBDw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "The Seventh Continent 1989",
    "photo": "7 continent.jpg",
    "writingN": "زەردەشت نەوزاد",
    "nameF": "کیشوەری حەوتەم ١٩٨٩",
    "description": "فیلمەکە لە دەرهێنانی دەرهێنەر(مایکایڵ هانێکی) میشێڵ زیاتر بەوە دەناسرێت کە چیڕوکی فیلمەکانی لە ڕاستیەوە وەرگرتووە. هەر لە سەرەتای کارەکانیەوە بۆتە جێگای سەرنجی ڕەخنە گران و بینەرەکانی سینەما، توانیویەتی جێگای خۆی بکاتەوە لە ڕیزی باشترینەکان، سەرتای دەرکەوتنی میشێڵ بە فیلمی کیشوەری حەوتەم بوو، بینەر لە کاتی سەیرکردنی فیلمەکە لەوانەیە هەست بە بێزاری بکات، بەڵام دوای تەواوکردنی لە بیرکردنی فیلمەکە بە شتێکی مەحاڵ دێتە بەرچاو\nدەسپێکی فیلمەکە ڕۆتینی ڕۆژانەی خێزانێکە، کەلە شوشتنگەیەکی ئۆتۆمبێل دەست پێ دەکات، تا دەگەن بە ماڵەوە، بەسەر بردنی هەندێک کات بە سەیر کردنی تیڤی و دواتر خەوتن، ڕۆژی دواتر، هەر دوو هاوسەر دەچن بەرە و کار و کچە بچوکەکەیان بەرەو قوتابخان\nتا دە خولەکی سەرەتای فیلمەکە ئاشنا نابین بە شێوەی هیچ کارەکتەرێک، بە تێپەڕ بوونی کات بینەر هەست دەکات، کەوا هیچ شتێکی نوێ بوونی نییە لە نێو ئەم خێزانە، دیمەنەکان بەردەوام دەبن تا ساڵێک دواتر، وەک دەیبینین لە فیلمەکە هیچ شتێک لە ڕۆتینی خێزانەکە نەگۆڕاوە، لەوانەیە بیڵێیت ئەمە چ ژیانێکە\nشەوێکیان کە خێزانەکە دەگەڕێنەوە بەرەو ماڵەوە، لە ڕێگا ڕوداوێکی هاتوچۆ دەبینین، لەو کاتەدا دەکەونە پرسیار لە ناخۆشیەکانی ژیان و ئاڵۆزی ژیان،  هەر لەو کاتەوە بینەر درک بە خەم و دڵەڕاوکێی خێزانەکە دەکات، لە دوای ئەم ڕوداوەوە بڕیاڕی گەشتێک دەدەن بەرەو ئوستوڕاڵیا، بە هەموو کەسە نزیکەکان و کەسانی سەرکار و هاوڕێکانیان دەڵێن کە گەشت دەکەن بەرەو ئوستوڕاڵیا، بەڵام ئەو ئوستوڕاڵیایە نا کە من و تۆ بیری لێ دەکەینەوە، شوێنێکی زۆر دوورتر کە تەنها بە ئازاد بوونی ڕوحیان پێی دەگەن. بڕیاڕی کۆتایی هێنان بەو ژیانە قەلەق و پڕ خەمۆیەکیە دەدەن بە گەشتێکی بێ گەڕانەوە، بەر لە جێبەجێ کردنی بڕیاڕەکەیان، دەست دەکەن بە تێکشکاندنی هەرچی کەلوپەلە کەلە ماڵەکەیان دا هەیە، دەتوانین بڵێین سەرنج ڕاکێشترین دیمەنی فیلمەکەیە، دوای ئەم کارە دەست دەکەن بە گەشتەکەیان\nلە کۆتاییدا فیلمی(کیشوەری حەوتەم)پێشنیاز بێت بۆ هەر کەسێک کە بیهەوێ بچێتە نێو جیهانی کارەکانی میشێڵ هێنیکی\n\n\n\n\n\n\n"
  },
  {
    "id": 55,
    "p": 55,
    "idPoster": "https://lh3.googleusercontent.com/sK5Jgd-VwToO1G0EJivPJNoNMfQuuQ_frUwHNVk0QEeAV7FgCKrDLlzKmJ3XqL8CS_ipZQRo4qpST7-emO4cGFVgpC7uianT5PgCbsE4vplKyksc8VVNu4F2Sc0DE1Y0n5uNL5JMfw=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "My Life to Live 1962",
    "photo": "live life.jpg",
    "writingN": "زەردەشت نەوزاد",
    "nameF": "ژیانم بۆ ژیانکردن ١٩٦٢",
    "description": "گۆدارد هەمیشە لە کارەکانیدا زیاتر تیشک دەخاتە سەر کەسایەتیەکان وەک لەوەی تیشک بخاتە سەر چیرۆک و چەن شتێکی دیاریکراو، گۆدارد بەردەوام هەوڵ دەدات لە ڕێگەی فیلمەکانیەوە لێکدانەوە بۆ دەروونی مرۆڤەکان بکات\nچیرۆکی فیلمەکە باس لە کچێکی گەنج دەکات بەناوی نانا، کە دەیهەوێت ببێت بە ئەستێرەیەکی نێو سینەما و فیلمەکان، کاتێک کە هیچ ڕێگەیەک نادۆزێتەوە بۆ بەدەست هێنانی پارە دەست دەکات بە کاری خراپ، دەرهێنە لە فیلمەکەدا بە هیچ دیمەنێکی وروژێنەر سەرنجی بینەر بەلای خۆیدا ڕاناکێشێت، زیاتر دەچێتە نێو ناخێ کەسایەتیەکە نانا پێی وایە لەش فرۆشی وەک کاری نواندنە لە سینەمادا کە دەتوانێت غەمباری و دڵتەنگی و وەڕەس بوون و حەز دروست بکات لە کۆتاییدا بۆمان دەردەکەوێت کە هەمیشە ژیان ئەوەمان پێنادات کە حەزمان پێیەتی ئامانجی تەنیا بەدەست هێنانی پارەیە بۆ دەستەبەر کردنی ئەو شتانەیەی کە حەزمان پێیەتی، بینەر هەر لەگەڵ سەیرکردنی فیلمەکە دەتوانێ هەست بە هەستەکانی نانا بکات و هەوڵەکانی بۆ ئەوەی ژیانی خۆی بژێیت\nگۆدارد توانی لە فیلمەکەیدا ژیانی مرۆڤ تەنیا بکات بە ژمارە لە یەکەوە تاکوو دوازده، گۆدار یەکێکە لەو دەرهێنەرانەی هەمیشە حەزی بە گفتوگۆی ئەدەبیانەیە، هەمیشە هەوڵ دەدات دایالۆگی فەلسەفی بەهێز بخاتە نێو فیلمەکانی، لە یەک لە دیمەنەکان نانا چاوی دەکەوێت بە کەسێکی بێگانە لەوێدا دەست دەکەن بە زنجیرەیەک لە گفتوگۆ، گۆدارد لەم شوێنە وەک بیهەوێ جیاوازی نێوان مرۆڤ و ئاژەڵمان پێ بڵێت لە ڕێگەی بیرکردنەوە و ئازادی لە هەڵبژاردن هەوڵدان بۆ دۆزینەوەی پەیوەندی نێوان کەسانی تر و زمانی جەستە و وشەکان، ئا لێرەدا کەسایەتی نانا گەورەبوونێک بە خۆیەوە دەبینێت، بە شێوەیەک لە شێوەکان هەوڵدەدات ونبوەکانی نێو ژیانی بدۆزێتەوە هەوڵی دەرچوون دەدات لە شێوازی ژیان و کارەکەی\nژان لوک لە یەک لە دیمەنەکان دیمەنی یەک لە بەناوبانگترین فیلمە بێدەنگەکان بە کار دەهێنێت ئەویش فیلمی ( ئازارەکانی ژان دارک) بوو کەلە دیمەنەکەدا تێکەڵبوونی نانا دەبینین لەگەڵ کەسایەتی ژان دارک کەبە یەک لە جوانترین دیمەنەکانی نێو فیلمەکە دادەنرێت\n(Vivre Sa Vie)\nیەکێکە لە شاکارەکانی سینەمای فەڕەنسی کە دەرهێنەر ژان لۆک گۆدارد پێشکەش بە ئێمەی کردووە، ئەم پەیامەی کە ئەم فیلمە هەڵی دەگرێت بریتیە لە، ژیانی تەنیای و قورسی ژیان و خەونە بەدەست نەهاتووەکان و لەدەست دانی کەسایەتی وە پێمان دەڵێت دەرچوون لە بارێکی وا تاریک تەنها بە ڕزگار بوونی ڕوحە\n\n\n\n\n"
  },
  {
    "id": 56,
    "p": 56,
    "idPoster": "https://lh3.googleusercontent.com/AFuQifGykwa5y51xYz0xEANYB76Fc2ptL4cv6cRziC5AGGJ5BtidV6yVbZ9QjCgF78Q2T5db8Z5Hr8JA2JPrnVhLFyDeenE3qKDmsCpziNJBcI-QZhBRrO7c3pRGdn8XRu5hlKhCcQ=w2400",
    "typeFilm": "film",
    "typeTop": "top",
    "memberNameEnglish": "zardasht-nawzad",
    "title": "persona 1966",
    "photo": "preson1.jpg",
    "writingN": "زەردەشت نەوزاد",
    "nameF": "ڕوپۆش ١٩٦٦",
    "description": "ئێمە کێین؟ پێم وابێ بونەوەرێکین کە هەر ڕۆژە ڕووپۆشێک ئەپۆشین، هەر ڕۆژە و جۆرە هەڵسوکەوتێکی درۆینە، کە ئەو شتەنییە خۆمان دەمان هەوێ، مجامەلەی بێ ماناو پێکەنینی گێلانە، هەر لەو کاتەدا (ئێلیزابێث) کە خانمە ئەکتەرێکی شانۆیە بڕیاری بێ دەنگی ئەدات، کە دکتۆرەکان هیچ هۆکارێکیان نەدۆزیەوە کە بووبێتە هۆی ئەو بێدەنگ بوونەی کە سێ مانگە لەگەڵی دا ئەژێیت\nلە جیهانی سینەمای بێرگمان هەر دیمەنەی تابلۆیەکی هونەری لە بیر نەکراوە، دەرهێنەرەکە کە هەمیشە بینەر توشی سەر سوڕمان دەکات لە جیهانەکەی، هەر کاتێک کە بینەری فیلمێکێ بێرگمان دەبین، ڕاستەوخۆ دەچینە نێو جیهانێکی فەلسەفی قوڵ\nبا بێینەوە سەر باسی فیلمەکە و هونەری ڕۆڵ گێڕانی\nخانمە ئەکتەر بیبی ئەندرسۆن، (ئالما) توانی ئەدایەکی لە بیر نەکراو پێشکەش بکات کە لە تەواوی فیلمەکە (ئیلزابێس) لە هیچ دایالۆگێکدا بەژداری لەگەڵی دا نەکرد، بەڵام توانی هەموو بیرۆکەکانی بێرگمان بگوازێتەوە بۆ بینەر،  روحی دراماکە لێرە دەست پێ دەکات کاتێک بۆ ماوەک بۆ چارەسەری(ئێلزابێث) دەچنە خانوێک، کە لێرە دا (ئالما) کەسێک دەدۆزێتەوە هەموو قسەکانی ناخی خۆی پێ دەڵێت، شتانێک کە زۆربەمان هەمانە زۆر جار ئەترسین بە خودی خۆشمانی بڵێین\nچیرۆکی فیلمی ڕوپۆش درامایەکی دەرونی ئاڵۆزی پڕ لە پرسیارە، بڕواناکەم هەمووان کۆک بن لەسەر ئەم پەیامەی بێرگمان لە فیلمەکەی دەیگەینێت، بەزۆری بە شێوەیەکە هەر کەسەو بە جۆرێک لێکی ئەداتەوە، بێرگمان لە فیلمەکانی هەرگیز یارمەتی بینەر نادات وە زۆر جار پرسیارەکان بەبێ وەڵامی دەمێنێتەوە، کە لەم فیلمە مێشکی بینەر ئاڵۆز دەکات، چەند پرسیارێک دروست ئەکات ئایە ئەمە دوو کارەکتەرن یاخو هەردووکیان هەر یەک کەسە؟ یاخود هەڵگری پەیامێکی ترە کە ئێمە لێی تێناگەین؟\nلێرەدا دوو ئەگەر لەخۆی دەگرێت، یەکەمیان، لەوانەیە مەبەستی ئەم ڕووپۆشە درۆینە بێت کە کۆمەڵگا لەبەری دەکات بۆ دڵخۆش کردن و سەرنج ڕاکێشانی دەوروبەرەکەی، ئەگەری هەیە خانمە ئەکتەر( ئێلیزابێث) کەسێک بێ کە ڕەتی کردبێتەوە ڕووپۆش له دەموچاوی بکات، کەسێکە کە نایهەوێ لەنێو درۆ بژێیت و هەوڵی ڕاکێشانی دەوروبەرەکەی بۆخۆی نادات، بیهەوێ ببێت بەخۆی و سروشتی خۆی. بەڵام(ئالما) بە پێچەوانەی ئەو، جۆرێکە کە حەز دەکات هەموو شتێک بکات تا سەرنجی چوار دەورەکەی ڕابکێشێت، فیلمەکە بینەر ناگەیەنێت بە مەبەستێکی دیاری کراو، بەمەش له زۆرینە فیلمەکان جیا دەبێتەوە\nلە ئەگەری دووەمدا لەوانەیە دووکەس بن لە ناخی کەسێکدا، واتا ئێلیزابێث و ئالما هەردووکیان هەر یەک کەس بن، بەڵام دوو دەروونی جیاوازن، مرۆڤ زۆر جار خۆی لە ڕووبەڕوو بوونەوەی دەروون دا دەدۆزێتەوە، ئازاری خۆی دەدات، لە خودی خۆی دوور دەکەوێتەوە، خۆی نزیک دەکاتەوە له ڕوحی\nلە کۆتاییدا فیلمەکە یەکێکە لە کارە هونەریە ڕاستەقینەکان، یەک لە باشترین ئەو بەرهەمانەی کە بێرگمان پێشکەشی کردووین، یەکێکە لەم کارانەی کە هەموو بینەرێکێ سینەما بینەری بێت و قوڵ بێتەوە لە بیرۆکەکانی"
  },
  {
    "id": 57,
    "p": 57,
    "idPoster": "https://lh3.googleusercontent.com/qYWhSXxmMdxfZKyBIgT5n4RylwFD09qxx6xbxtsY378OPAb2Yts35mOU8rd3tv6H6Ji3Q8QLUt_diVDbkmTxdGvLLBRSSeOXW4s3NzV-tRgb6mV-KY11tr_0cwP9X9649HfwvSdQ8A=w2400",
    "typeFilm": "film",
    "typeTop": "top",
    "memberNameEnglish": "qadr-chapk",
    "title": "The blind side 2009",
    "photo": "blind side.jpg",
    "writingN": "قادر چەپک",
    "nameF": "لای تاریکی ٢٠٠٩",
    "description": "\nمرۆڤایەتی لە فیلمی لای تاریکی\nپەيوەندييەكی مروڤاييەتی تاكە لە نێوان خێزانيكی ئەمريكی و كوڕێكی ئەسمەر ژيانی ئەو كورە لە ئەستۆ دەگرن و دوری دەخەنەوە لە كۆلانەكان وە لە دەست چوون، سەرپەرشتيكردنی پەروەردە و فێركردنی و دابينكردنی شوێنی حەوانەوە و وەك كورەی خێزانەكە هەلسوكەوتی لەگەڵ دەكرا بەبێ جياوازی، هەتا ئامادە دەبێت و دەبێتە يەكێك له بەناوبانگترين ياريكەری تۆپی پی لە ئەمريكا، هەرچەندە پێشتر بێ ماڵ بوو له خێزانێكی هەڵوەشاوە هاتبووە دونياوە\n ساندرا بلوك دايكی هەوڵێكی زۆر گەورەی دا بۆ سەرپەرشتیكردنی ئەو كورە گەنجە وە گەيشتن بۆ قۆناغی سەركەوتن و بەناوبانگ بوون و دەربازبوون لە ناخۆشيەكان و هەڵەكانی ژيان، ئەو فليمە پەيامێكی مرۆڤاييەتیە ئامانجێكی بەرزی هەبوو لە برایەتی و ژيانێكی ئارام و لێبوردەیی و بەبێ دەمارگیری و قینە و جياوازی لە رەنگ و و نەتەوە و بير و باوەڕ. ئەو فليمە تاكە فلیم نيە كە هەڵگری ئەو پەيامە بێت زۆرن ئەو فليمانەی بە بير و بۆچونی جياواز و رەگەزی هونەری و ئەدەبی جياواز و جۆری جياواز هەموويان بانگەشە بۆ ئاشتی و ليبووردەیی و و ژيانی ئارام، لە ئيستادا هيوادارين ئەو پەيامە بگاتە هەندێك لە كۆمەلگایی ئەمريكی ئەو سەردەمةگە كە ياری بە ئارامی ژيان دەكات و وە لەناوبردنی پێداويستييەكان لەگەڵ زەرەر پێگەياندنيان\nفليمی (الجانب المظلم ) پەيامەكەی جێگایی گرنگی پێدانە، زۆر لايەنی باشی دياريكرا فليمەكە لەوانە سەركەوتووی لە لايەنی دەرهێنان وە سيمای مرۆڤايەتی چيرۆكەكە وە نواندنێكی بەهێزی بێ كەم و كوڕی ئەكتەر ساندرا بولوك وە ئەكتەر كوينتون ارون رۆڵی كەساييەتی سةرەكی مايكل اوهير دەبينێ هەرچەندە پڕۆفیشناڵ نەبوو"
  },
  {
    "id": 58,
    "p": 58,
    "idPoster": "https://lh3.googleusercontent.com/vVRM-Xwdn-Jdfzf2Y2AN60iIrNwchSQO3FsT2MSrDxLKM0MpTsJRCrPK0-icBhZJGRMKKGl-KluBsUEAPiGbZybNDSEcewQj3FybyjfWyfqwEWfMdxngqlXby_I6IS5i7ybcPL1lOA=w2400",
    "typeVariety": "variety",
    "memberNameEnglish": "qadr-chapk",
    "title": "Cinema",
    "photo": "cinema.jpg",
    "writingN": "قادر چەپک",
    "nameF": "سینەما",
    "description": "\nكەسانێك هەن لە جيهانی ڕوژهەڵاتی ناوەڕاست تا ئێستا نازانن سينەما چيە، هەرچەندە زۆر دانيشگا و پەيمانگا هەن كە ئەو هونەرە تيياندا دەخوێندرێت بە شێوەی سەرەكی و لاوەكی، لەگەڵ ئەوەش هەتا ئێستا وەك كۆنسێپتێكی ناديار ماوەتەوە لە سەر ئاستی گشتی، زۆر كەس وەك هونەرێك لە ئاستێکی نزم دايدەنێن بە بەراورد لەگەل هونەرەكانی تر بەڵام دەتوانين بڵێین هونەرێكە چەند بنەمايەكی تايبەت بە خۆی هەيە چونكە پشت بە چەند هونەرێكی دی دەبەستێت لە چوار چێوەی خۆی كۆيان دەكاتەوە وەك شانۆ و ئەدەبيات وە پشت دەبەستێ بە سەما و موزيك و پيشكەوتن، ئەو دياردەیە ڕۆژئاواش ڕوبەرووی بويەوە کە دوودڵ بوون لەوەی كە سينەما هونەرە يان نا. (رودلف ارنهايم) بە ڕەگەز ئەڵمانی بەرگری لەو ڕايە دەكرد كە سينەما هونەرێكی سەربەخۆيە هەر لە جێگای خۆی، بەڵام ڕەتی دەكردەوە كە سينەما پەيوەندی بە ڕاستييەوە هەبێت و بەڵكو ڕاستیەك تايبەت بە خۆی هەيە، پشتگيری لە فیلمی بێ دەنگی دەكرد لای ئەو وێنە وەك تێگەيشتنێكی ئاست جوانی پاككراو دەبينرا، لە بەرامبەر ئەويش (أندريا بازان) بە گرينگ دەبينێ كە سينەما رەنگدانەوەی راستی ژيان بێت بۆيە چەمكی كۆمەلايەتی زياتر بە ديار خست لەسەر چەمكی جوانی\nبيركردنەوە لە وێنەگرتن لە پێش سەردەمی مێژوویيەوە هەر هەبووە چوون مرۆڤەكان هەوڵيان دەدا وێنەی ئەو شتانە كە لە دەور و بەری و ژينگەی خۆی هەيە لەسەر ديواری ئەشكەوتەكان بكێشێت كە لێی دەژيان، پاش ئەوە بيرۆكەكە ساڵ بە ساڵ پێشكەوت تا بەو وێنەيەی ئێستا دەيبينين، سينەما بە گرنیگترين خاڵ دەژمێردرێت بۆ پێكهێنانی رای گشتی وە پێشوازيەكی باشی لێكرا لە لايەن بينەرانييەوە هەندێك تايبەت مەندی هەيە كە تەماشاكەر بۆخۆی ڕادەكێشێت، سينەما وێنە و گفتوگۆ و نيشاندان و ميوزيك پێکەوە كۆ دەكاتەوە، تاوتووێی چەند كێشەيەكی كۆمەڵايەتی و ڕۆشنبيری و ئابوری دەكات\nسەرهەڵدانی سينەما:\nپێشكەوتنی بابەتەكانی سينەما لە بيست ساڵی خەباتی خۆی هۆشمەنديەكی گەورەی بە دەست هێنا، (روسليني و بازان) بە سەركردەی ئەو پێشكەوتنە دادەندرێن، بازان باوەڕی وابوو سينەمای نوێ ئازادە لەو كۆت و بەندی شێوازی كلاسيكیهۆی ئەساسی لە پشت ئەو گۆڕانكارييە بابەتی و ناوەڕۆكی ئەو كارانە بون كە لە سينەما نيشان دەدران\nگرینگترين كاری سينەما كاری كەيف و خۆشی بەخشين بوو بە تەماشاكار بۆ خۆشی بينين لەو كاتە كە تەماشای فیلمەكان يان هەر كارێكی دی دەكات، ئەوە بە كاری يەكەمی سينەما دادەندرێت، وە كاری رێكلامی و پروپاگەندە، وە كاری جوان ببينی، سينەما بە هونەرێكي جوان هەژمار دەكرێت، وە لە يەكێك لە كارە گرینگەكانی دادەنرێت، دواتر كاری فێربوون دێت پيشاندانی وانەی فێربوون لە بواری جياجيادا"
  },
  {
    "id": 59,
    "p": 59,
    "idPoster": "https://lh3.googleusercontent.com/s2y31OUEQ9GmENhhl9e9Bxfi1tjaKgTqtTjjh3L0Oq7RA6zKD0za0RpNQEhbUMfhNYrPZHS4iHpfyqDNH87ACFM9bl_3qS5EGWnskPVCpdHoKD9h33Ql9WINK9PK5JyvkkT2rhEFYw=w2400",
    "typeFilm": "film",
    "memberNameEnglish": "qadr-chapk",
    "title": "Panfilove’s 28Men 2016",
    "photo": "28 man.jpg",
    "writingN": "قادر چەپک",
    "nameF": "٢٨ پیاوی پانفیلۆڤ",
    "description": "\nئەو فليمێكی روسی نووێیە لەسەر شەڕی جيهانی دووەم حەقی تەماشا كردنی هەيە .لەسەر بناغەی چيرۆكەكەی سۆڤیەتی كۆمەڵێك كە ٢٨ لەشكر لە سوپای سور بوون راوەستان لە دژی ٥٤ دەبابە نازی بانزر . ئەو ڕوداوە كە باوەڕت وابێ ڕويداوە يان نا بەڵام لەگەڵ ئەوەش دەبێ ئەو شەڕە لە مۆسكۆ ساڵی ١٩٤١ ڕويدابێ \nزۆر فليم سۆڤیەتی بەناوبانگ و خۆش هەن لەسەر شەڕی دووەمی جيهانی . بەڵام لە فليمە نووێیەكان نا .فليمی (٢٨ پیاوی پانفیلۆڤ) دیدی ڕووسيەكانمان نيشان دەدا لەبارەی ڕوودارەكان شەڕی جيهانی دووەم\nهەندێك لە ڕەخنەگرانی فليم بە چيڕۆكێكی دروستكراو بۆ مەبەستی پڕوپاگەندەی دەزانن .لەگەڵ ئەوەش هەندێك لە ڕووسەكان زۆر ئاسان جواب ئوو پڕوپاگەندانە دەدەنەوە وەزيری رۆشنبيری ڕووسی ئەو كەسانە بە كە شكيان لەو چیڕۆكە هەيە بە (حثالە)ناويان دەبات .(سەرچاوە بی بی سی )\nناتوانين ئينكاری بكەين لەگەڵ ئەوەش دەتوانی ئەو ئازایی و بەجەرگیەی ببينين لە فليمەكە لە لایەنی رۆژهەڵاتتيەوە.فلیمەكە ڕاست بێ يان نا چيرۆكەكە ڕوويدابێ يان نا بەڵام كەسايەتيەكان زۆر جوان نوواندنيان دەكرد سەد لە سەد وەك جەنگاوەرێکی سووپای سورەكان ئەوانەی زۆر دەمێكە وون بوون"
  },
  {
    "id": 60,
    "p": 60,
    "idPoster": "https://lh3.googleusercontent.com/KaNKebC0V6VeOkgu0Yf3_aHGp67vWyB_g99fZCBxB81tdteuqh9Nh_70XAxypdbguKiYOpMAd8T4pp0kEL-9JQV1WHzwtYlLnVXf8DpW_k9IE21o1QahqCtNci6r9F1o1HcSkWbhRA=w2400",
    "typeDirector": "director",
    "memberNameEnglish": "qadr-chapk",
    "title": "Stanley Kubrick 1928-1999",
    "photo": "stanly.jpg",
    "writingN": "قادر چەپک",
    "nameF": "ستانلی کوبریک ١٩٢٨-١٩٩٩",
    "description": "\nهيچ شتێك فێر نەبووم لە قوتابخانە\nهەندێك جار خوێندنی ئەكاديمی گرنگە، بەڵام لەگەڵ هەر هونەرێكی داهێنەرانە دروست كردنی كەسی داهێنەر قورسە، دروست كردنی لە هيچەوە يان ئەگەر كەسەكە خۆی تێیدا نەبێت، كوبريك هەر باوەڕی وابوو لە منداڵييەوە هەتا ئەو كاتەی كاری فۆتۆگرافی دەكرد لە سەرەتاكانی پێش ئەوەی دەرهێنان بۆ يەكەم فليم بەڵگەنامەیی بە ناوی ڕۆژی شەڕەکە بكات لە سالی ١٩٥١. لەو كاتەدا تەمەنی(٢٣) ساڵ بوو لە تەنيشت ئەوەی كە چاوەكانی تێر بوو لە وێنەگرتن و دروست كردنی كادر و دروستكردنی وينەيی بينراوو، خۆشەويستی دەرهێنەر بۆ شەترەنج زۆر سوود هەبوو بۆ كەساييەتی دەرهێنەر لە يەكەم فليمی رۆمان درێژ بە ناونيشانی (ترس و ئارەزوو 1953) ترس و ويستن و دوایی ئەوەش فليمە بەناوبانگەكانی لە ساڵانی پەنجاكان (کوژرانی 1956) و (ڕێچکەکانی شکۆ 1956)\nبە درێژایی ژيانی هونەری كە ٤٠ ساڵی خاياند نۆ فليمی رۆمانی درێژ پێشكەش كرد گرينگترينيان (پرتەقاڵی دکتۆر نامۆلوێڤ – ئۆدیسی بۆشایی – کاری کاتژمێر  ) وە ئەوانەی تر تايبەتن بە فلیمۆگرافی دەرهێنەر خۆی\nئامۆژگاری دەرهێنەر بوو هاوپيشەكانی ئەوەبوو كە باشترين و گرینگترين و يەكەم كار كەبيكەن ئەوەيە كە سەيری هەموو ئەو بەرهەمانە بكەن كە سينەما بەرهەم دەينی، بۆ مەبەستی چێژ وەرگرتن نا بەڵكو بۆ ئەوەی لە پێشكەوتن دابن و وە توانایی وەرگرتنی تەكنەلۆجيای نوێ و پێشخستنی ئيشەكە، لەوانەيە دەرهێنەری ئەمريكی بە پێی ئامۆژگارييەكەی وای كردبێ كە فليمی يەكەمی خۆی (سەگی ئاوبار1992)پێشكەشكردين تێکەڵەیك بوو له تەكنەلۆجيای سينەمای دوبارەبووەوە، لەگەڵ ئەوەش كوبريك پێی وابوو دروست كردنی فليم لە پەنجايەكان لای هەندەك كەس زۆر قورس بوو بەڵام ئەو كارە ئاسان بە شێوەيەك كە تەنها ئەوەی پێويستت بوو كامێڕايەك و مايكرۆفۆنێك و هەندێك خەياڵ و بيركردنەوە كە يارمەتيدەر بوو بۆ دەرهێنان و ناوەڕۆك، لەبەر ئەوەی پاشان كارەكە زەحمەت بوو دەرهينانی فليم بووە كارێكی قورس لە ڕادەبەدەر، بە تايبەت پاش پێشكەوتنی تەكنيكی بەكارهاتوو\nلەبەر ئەوەی خوێندنەوە و شارەزایی قوتابخانە بوون كە لەڕێیەوە فێری بوو وە چەندەها فلیمی جۆرا و جۆری لە تاوانكاری و درامای شەڕ پێكەشكردين"
  },
  {
    "id": 61,
    "p": 61,
    "idPoster": "https://lh3.googleusercontent.com/_8lu7kd3lJ4NBeM8eqkgyY93k1lZEVpqJN4NeqqFk9a1Pk_Lg0xqXVf-216q82G17oB3_Y7gq6ctbs3lK6_EEgYzcZUabbjGDLBKk-Snw7b3zdHYe5KIEmkAURdVFgOeVW6LRl6Ojw=w2400",
    "typeVariety": "variety",
    "memberNameEnglish": "qadr-chapk",
    "title": "5 man in Cinema",
    "photo": "5man.jpg",
    "writingN": "قادر چەپک",
    "nameF": "پێنچ پياو لە سينەما",
    "description": "\nوێنەيەك لە گرتەيەكی فليمی (گلادیاتۆر) مێژوويی جوانی سينەما لەوه دايه كه وات لێدەكات بگرييت، توڕەبی، خۆشت بوێ، ڕقت لێ بێ و جوانيەكەی لە كاريگەريەكەيەکەتی . هەندێك كەسايەتی هەن لەگەل ئێمە و چەند نەوەی ژيان لە ڕێگایی فليمەكانيان و زنجيرە تەلەفزيۆنيەكانيان و راديۆكان .خۆشمان ويستن ،پەيوەست بووين پێيان هەندێك لەوشتانەی لە دوايان دەگەڕاين ودەمانەوێت لە كەسايەتيمان دا هەبن ،لەم وتارەدا ئاشنا دەبين بە پێنچ كەسايەتی كە لە سينەمادا لە بير ناكرێن لە سينەمای جيهانی و فليمەكانی هۆليوود ،سەبەبەكانی جیاوازن بۆ ئەو عەشقەی هەمانە بۆيان وە مانەوەيان بە نەمری لە ناو هەست ونەستمان بەڵام تاكە هۆكاری هاوبەش كە كۆيان دەكاتەوە سەركەوتووی و بەکە توانایی نيە لە فليمەكان بە قەد ئەوەی هەمووييان شتێك كۆیدەكردنەوە ئەويش خۆشەويستی و قوربانيدانيان بو لە پێناو ژيانی خۆشەويستانيان\nویليام واڵاس لە (دڵی ئازا). واڵاس ناوی ئەو كەسايەتيەيە كە بە دەركەوت لە فليمی دلیكی ئازا (دڵی ئازا)، ئەو فليمە ئەمريکیەيە كە داستانێكی چیرۆك ئامێز له خۆ دەگريت باس لە شۆرشگێرێكی سكۆتلەندی دەكا (ویليام واڵاس) بەرامبەر داگيركاری ئينگليزەكان ،ئەو دڵە ئازایەی كە خۆشەويستی پاڵيپێوەنا شۆرش هەڵگيرسينێ و وڵاتەكەی ئازاد بكات وە هانی زۆر كەسی دا بۆ هاتنە ناو شۆرش لە پێناو سكۆتلەندای ئازاد ،ڕووداوەكانی ئەو فيلمە لە دەوری ئەو كەسايەتييە بون كە چۆن ئينگليزەكان باوكيان كوشتووە كە ئەو بچوك بوە دواتر مامی دەيبات لای خۆی و پەروەردەی دەكات ،دوای ئەو دەگەرێتەوە ئەو شوێنەی كە لێی لە دايك بووە بۆ ئەوەی هاوسەرگيری لەگەل ئەو كچە بکات کە خۆشی دەويست مارۆن ( كاترين ) وە ئاشتی و ئازادی بژين . بەڵام ئينگليز تەنگی پی هەڵچنين و ژيانی لێ تێك دان\nواڵاس شۆڕشی هەڵگيرساند شۆرشی (ميڵ جيۆن ) بۆ ئەوەی تۆڵە لە ئينگليزەكان و سەركردە عەشايەرە سكۆتلەنديەكان كە يارمەتی ئينگليزيان دەدا بكاتەوە ،وە هەروەها بانگەشە و هەولی ئەوەی دەدا كە هەموو سكۆتلەندیەكان شۆرش بكەن و وڵاتيان بپارێزن،بە درێژای فليمەكە خۆشەویستی (مارۆن) پالنەری شاراوە بوو لە پشت ئازايەتی و بە جەرگی و شەركردن و لە هەموو شەرەكان وهەول سەركەوتن. فليمەكە لة دەرهێنانی و بەرهەمهێنانی (مێڵ گیبسن)ه ،نوسەرەكە (راندڵ)لە نوسينی ئەو سينارۆيەی سوودە وەرگرتيە لە داستانێكی شيعری كۆن كی هی نوسەر (هار الاعمى )بوو بەڵام بە شێوەی دیدی خۆی سيناريۆكەی رێك خست،وە هەندێك گۆرانكاری بۆ ئەوەی لەگەڵ سينەما بگونجێت\nەو بەرهەمە لە سالی ١٩٩٥ بەرهەم هاتووە . كاری وێنەگرتن لەسەر دەريای (ليڤين) لە سكۆتلەندا لە ناوچەيی (غلينكو ) وێنەگيراوە بۆ ئەوەە وا هەست بكايت كە كەسايەتييەكان زيندوو بونەتەوە كە لە داستانەكە باس كراون. زۆر بايەخ بە وردەكاری دراوە بۆ نموونە شەڕی (ستيرلينغ)بە تەنيا ئەو شەڕە (٩٠)دەقە وێنەگرتن ويستیە ،(٥٣)ملیۆن دۆلاری تێچووە بەلام (٢١٢) مليۆن دۆلار داهاتی بووە\nوەك باس دەكرێت (جيسون) دەرهينەرەكە دەوری(ویليام واڵاس) وەرگرتووە ئەو دەست نيشان نەكراوە بۆ دەور بينين بەڵام دوای ئەوەی ئەكتەرە دەستنيشانكراوەكە ڕەتی كردەوە بەشداری بكات بريارە دا وەك ئەكتەر بەشدارە بكات ،زۆر خۆی ئامادەكرد بۆ ئەو دەورە زۆر سەيری فليمە كلاسيكيەكان (كۆنەكان)و داستانە شۆڕشگێريەكانی دەكرد بۆ ئەوەی سوودی لێببينی ،وە هەروەها لە رووی شێووە جيسون (١٠)سال گەورەكرا بۆ ئەوە تەمەنی لەگەل كەساييەتيەكە بگونجێت . كاريگەريی ئاو داستانە شۆرشگێریە توڕە لە داگيركەر بە شێوەی داهێنەرانەو سەرسورهێنەرانە بەسەر وێنەگر (جون تول)ديار بوو. وە هەروەها ئاوازەكان زۆر كاريگەر بووو بە تايبەت لە كاتی وێنەگرتنی شەڕەكان وە زۆر لێك وەشاوە بوون و تەواوكەری يەك بوون . وە هەروەها جل و بەرگ و مكياجەكەش زۆر زۆر جوان بون وە يارمەتيدەر بوون بۆ نيشان دانی كاتی ڕوودانی داستانەكە لە فليماكە بە شێویەكی بەهێز . ئەوانە وايان كرد پەيوەندی تەماشاكار قوڵبێتەوە و هاوسۆز بي\nبێت لەگەڵ روداوەكان و هەناسەيان رابوەستێن لەگەڵ روداوەكان\nهيچ سەير نيە كە فليمەكە بووە خاوەنی (٥)خەڵاتی ئۆسكار\n (هەروەها لە لايەن [موقع الطماطم الفاسدة]بە بەرز نرخێندرا). لەگەڵ ئەو هەموو جوانييەی لەو فليمەدا خستمانە ڕوو هەندێك رەخنەی لێگيرا بەپێی نوسراوە مێژووييەكان ئەو تەنوڕانەی كە كەسانی دەوروبەری واڵاس لەبەريان بوو لە كاتی رودانی چيرۆكەكە لە سكۆتلەندا بە كار نەدەهات ،وە ئەو رەنگە شينەی واڵاس و هاوڕێكانی به كاريان دەهێنا لة دەموو چاويان دەدا لەو كاتە بە كار نەدەهات ،ئەو دوو شتە دوای ڕوودانی ئو شۆرشانە پەيدا بوون لەگەڵ ئەوەشدا جوانييەكيان بە فليمەكه دابوو . ئەو فليمە سكۆتلەندایە بە شێوەيەكە شايستە پيشان دا لە رووی فيداكاريەكانی هاوڵاتيانی سكۆتلەنديی ، هەروەها سروشتە جوان و دڵرفێنەكەی ئەو فليمە وەك هێمای بەرخودان لە سينەمای جيهانی دا دەمێنێتەوە . لە تايبەتمەندی خەڵكی سكۆتلەندی دەرچوو بووە داستانێکی جيهانی بۆ هەموو نەتەوە چەوساوەكان لە هەر شوێنێكی دونيا بن\n(جيسون) سەرسامی كردين بە كاری نواندنەكەی چاوەڕنەكراو بوو تاك بوو ، سەركەوتنی نواندنەكەی تەواوكەری كاری دەرهينانەكەی بوو لەو فليمەدا\nسەيركردنی ئەو فليمە ناتوانی بە هێز و جوانی ئەو كەسایەتیەکان لەبيربكەی كە ڕەتيكردەوە بچێتە ژێر دەستی داگيركەر تا لە كۆتايی لە ناوەڕاستی لەندن لەسيدارە درا رەتی كردەوە داوايی لێبوردن بكات تا لێی خۆش بن ، بە شاڵەكەی ماڕۆن لە سيدارە درا لە كۆتای هەناسەكانی هەر بە دەنگی بەرز هاواری دەكرد (ئازادی) ئازادی بۆ شۆرشگێران تا لە دوای خۆی بەردەوام بن و كۆڵ نەدەن\nجاك دوسن تایتانیک هەر كات گوێت لەوناوە دەبێت يەكسەر مێشكمان جاك دوسن و رۆز مان بيردێنێتەوە،ئەو دوو ناوە دوو ئەكتەری سەرەكی فليمە رۆمانسياكەی (تایتانیک)ن كە باس لە چیرۆكی ئەو كەشتيە گەورەيە كە سەفەری يەكەمی ئەوروپا بوو لە ئۆقيانوسی ئەتلەسی تەواو نەكرد ، نقوم بوو وە كەسانێكی زۆر كەم ڕزگاريان بوو .نوسەر و دەرهێنەر ئەو فليمە سوودی له داستانێكی رۆمانسی نە مر وەرگرتووه . ئەكتەری سەرەكي ئەو فليمە (ليۆناردۆ ديكاپریۆ) بوو ، پياوێكی سادە بوو سواری كەشتيەكە بوو بەو كارتە بەختەی كە لە ياری وەرەقە بردبويەوە لەگەل هاورێكەی .لەسەر كەشتيەكە چاوە بە رۆز (كيت وينسلين)كچە جوانەكە كەوت ،كەوتنە داوی خۆشەويستی يەك هەرچەندە كچەكە مارەبرای كورە دەولەمەنديك بوو (بيلي زين )\nكە تینی بە شاخێكی بەفرين كەوت لە ناو ئۆقيانوس ئەتلەسی لە كاتی سەفەرەكە لەو كاتەدا كەس ئاگای لە كەس نەما بەڵام جاك وەفای هەيە بۆ خۆشەويستەكەی تا كۆتا ساتەكان ،ژيانی خۆی لە پێناو پارێزگاريكردن لێی و رزگاركردنی رۆز بةخشی ،تا ئەو كاتە گيانی لە دەست دا لە ناو ئاوە بەستوەكە . ئەو فليمە بە هيمای خۆشەويستی دادەنرێت لە سەدەی بيستەم كێ لە ئێمە ئەو وێنەی كە جاك و رۆز لە پێشەوەی كەشتيەكە كە دەستيان بە رووی ئاراستەی با دا كردبووەوە نەديوە ، كێ لە ئێمه گوێی لە گۆرانيە سەنگينەكەی\n(دڵم بەردەوام دەبێت) ی جيمس هۆڕنەر نەبووە . فليمەكە لە حاڵی ئيستادا دةست پێ دەكات كاتێك رۆز تەمەنی (٨٤) ساڵە چیرۆكەكەی بۆ نەوەكەی و كۆمەڵێك پشكنەر دەگێڕتەوە باسی سەفەرەكە تینی ی بەناوبانگ سالی (١٩١٢)دەكات لەكاتێكدا زۆر پير بووە\nئەو فليمە يەكێكە لە فليمە بێ هاوتاكان كە توانی گوێی نەداتە كورت و بەندی رەخنە و هەڵسەنگاندنەكان چونكە كەس گوێی بۆ رەخنە ناگرێ لە بارەی ئەم فليمە هەرچی لەسەر بڵاوبكەنەوە لەبەر ئەوەی چۆتە ناو دلی ملیۆنان كەس لە هەموو جيهان ؛ئەو فليمە كە تا ئاخير سات تەواو بوونی سەرسورهێنەرە\n(جەيمس كامیڕۆن) دەرهێنەر و نوسەری ئەو فليمە يە هەروها بەشداری بەرهەمهێنانیان كردووە. (٢٠٠)مليۆن دۆلاری تێچووی ئەو فليمە بوو ،بەڵام داهات (٢) مليار و (١٨٥) مليۆن دۆلار بووە دووەم فليمە لە ڕووی داهات \nشاكارە سينەماييە خاوەنی (٢١)خەڵاتی نێودەوڵەتی گرنگە ،لەوانە (١١) خەلاتی ئۆسكار وەك باشترين فليم و وينەگرتن ودەرهێنان ، وەهەروەها خەڵاتی (گولدن گلوب) بوە باشترين فليمی و درامای سالی (١٩٩٧) ،وينەگرتن وجل و بەرگ و موسيقا ديكۆر زۆر جوان بەڵكو سەرسورهێنەر بوون\nهاری (ئارماگێدۆن). (بروس ويليس) بەشداری كرد لە فلیمی خەياڵی زانستی ئەمريكی ئارجون (١٩٩٨) . باس لة كۆمەلێك پياو دەكات بۆ كارێك دەچنە بۆشایی ئاسمان بۆ رزگاركردنی زەوی لە ڕووداوێكی گەورە ، سەرۆكی تيمەكە (بروس ويليس) هەول دەدات بۆ سەركەوتنی تيمەكە لەو كارە، لە كۆتايی گەشتەکە ساتەوەختەكە زۆر يەكلاكەرەوەيە دەبێت يەك خۆی بكاتە قوربانی لەسەر هەسارەكە بمێنێتەوە ،خۆی دەكاتە قوربانی لەبەر خاتری كچەكەی دەیەوێت خۆشەويستی كچەكەی ئەفليك (اي جي) بگەڕێتەوە لای كچەكەی بۆ ئەوەی خۆشی بووێت و پێوويستی پێیەتی وە داوای لێدەكات ئاگاداری كچەكەی بێت لە دوای ئەو ، خۆی دەمێنێتەوە بۆ ئەنجامدانی كارەكە . فليمەكە لە دەرهێنانی (مايكڵ بای ) وەبەرهەمهێنانی (جيري بروكهايمەر) كاری وينەگرتنەكەی لا لۆس ئەنجلێس و كاليفۆرنيا كراوە بە تێچووی (١٤٠)مليۆن دۆلار\nداهاتەكەی كەم بوو لە سەرتایی نمايش ورەخنەی لێگيرا بەڵام لە پاشان (٥٦٠) مليۆن دۆلار داهات بوو . كەوتە دلی بينەران تيكەڵ هەستی كەسايەتتيەکان بوون لەگەڵ ساتە خۆشی و هەيەجان وناخۆشی وسەركەوتنی سەفەرەكەيان وكارەكەيان ژيان . ئەو فليمە وايكرد لەگەل روداوەكانی دا بژين ،خۆ كردنە قوربانی باوك له پێناو كچەكەی سەرنجی راكێشاين و كاری داهينەرانە بوو پێشاندانی كەسايەتی ويليس چونكە كەسايەتەكە تێكەڵ بوو لەسەرووی و خۆپەرستی و بە توانای و هەستی بەرپرسيارييتی و ووشكی خۆشەويستی و هاوسۆزی ودلسۆزی ، ئەو تێكەڵ كەساييەتيەكە وايلێكردين سەرنجی بۆ لای خۆی رايكێشاين چيرۆكەكە بووە هۆی راكێشانی بينەر بەڵام گەياندنی بيرۆكەكە وايلێكردين هاوسۆزبين لەگەل كچەكە و خەممان خەمی ئەو بێت . لەوانەيە كاريگەريەكانی ئەو فليمە زۆر بەهێز و سەركەوتوونەبوون چونكە ئەو فليمە فليمی سەركێشی و خەيالی زانستی بوو دەبوايە كاريگەری كەی بەهێزتربێت ، لەگەل ئەوەشدا شێواز نوكتەو دڵخۆشيان لە زۆرترين ساتەكانی قەلەقی لە كاتی گەشتەكە زۆر سەرنج راكێش بوو . لە جوانترين ئەو شتانەی لە ناو هەست و نەستمان جێی خۆی كردەوە ووتەی باوكێك بوو بۆ خۆشەويستی كچەكەی كە دەيگوت (كاری تۆ گرينگيدانە بە كچەكەم ) لە كۆتای دا بە بيرمان دێتەوە كە (هاری) بە (افليك) ی دەگوت(ئەوە پياوە)\nماكسيمون (گلادیاتۆر). لە فليمی مێژووی و كلاسيكی (گلادیاتۆر)،شۆرشگێڕە ئازاكە(شەركەرە بەهێزەكە) بە هەموو هێز و توانا و بەوەفاييەكەوە بەرگری لە رۆما و مەليكەكەی دەكرد، ناپاكی نەكردن لە مەليك وايكرد ژنەكەی و كورەكەی بكوژێت ، كوشتنی ئاو كەسانەی خۆشی دەوویستن لە فليمەكە ماكسيمون (راسل كرو) تۆلەی لەو كەسانە دەكردەوە كە ژيانيان لێ شێواند تا لە كۆتاييدا ژيانی خۆشی لە دەست دا ، يەك لەو كارانەيە كە ناتوانين لەبير بكەين . ئەوانەی بەشدار بوون لە كاری نواندنەكە (خواكين فينكس) (كوني نيلسن) (جيمون هونسو)بوون ، نوسەری سيناريۆكە (ديفيد فرانزوني ) بوو بە يارمەتی هەندی كەسی دیکە ، كاری دەرهێنانەکەی دەرهينەری بەهرەدار (ريدلي سكوت ) بوو كە (راسل كرو) ی پيشانی ئێمەدا ئەو كارەی راسل كرو بووە يەكێك لە باشترين و مهيمترين كارەكانی لە ژيانی هونەری ئەو دا ، بە هێزی و توانای لە نواندنەكە داناسراوە. ئەو فليمە لە سالی (٢٠٠٠) بەرهەم هاتووە تێچووی ئەو فليمە (٤) مليۆن و نيو دۆلار بوو داهاتەكەی گەيشتەكە (١٣٠) مليۆن دۆلار ، تا ئێستاش لەگەل بێت ئەو فليمە بينەر بۆ لای خۆی رادەكێشێت . نابێت رۆڵی بەڕێوبەری وێنەگر لەو كارەدا پشت گوێ بخرێت چونكە دەوری هەبوو لەسەر كەوتنی فليمەكە ئەويش (جون ماتيسون) بوو ،كاری وێنەگرتنەكەی لە چەند شوێنی جياواز بو كرا لە ئينگلتەرا وكاليفۆرنيا و ئيتاليا و بن جدو لە مغرب يةكةيكة لةو فليمانەی كە ناتوانی خۆشت نەوێن . جوانی وسەرنج راكێشیەكەی مێژووی هەبوو لە مۆسيقا و ديكۆر و جوانی و جلك وبەرگ و وردەكاری فليمەكە . تۆی بينەر هەموو جارەكان لەكاتی بەربەرەكانی و شەرەكاندا دەبێت هەناسەت رابگريت و تارادەيەك وا ئەو ساتەی چاوەكانت لە شاشەكە نزيك دەبێتەوە لەگەل رووداوەكاندا دەژين . (٢١) خةلاتی جيهانی گرنگی بە دەست هێناوە (٥) خەلاتی ئۆسكار بۆ كاستەكە و باشترين ئەكتەرەكان و باشترين فليم . (٣) دانە خەڵات (گولدن گلوب )\nكريس (پیاو لە ئاگردا). لة فليمی تاوان و ئاكشنی درامای ئەمريكی (پیاو لە ئاگردا) (الجوهرة السوداء) ئەلماسە رەشەكە (دينزل واشنتن) دەوری پارێزەری تايبەتی (الحارث الشخصي) جون كريس دەبينێ پارێزەری منداڵێكی كچی تايبەت بوو خۆشیويست و پەيوەست بوو پێی خۆشی دەبينێ لە چاودێری كردنی . لە پياوێكی ئاشتيخواز و پاريزەر گۆرا بۆ پياوێكی سنوور بەزێن بەڵكو شەركەرێكی ترسناك باندەكانی دزينی منداڵ ، توشی كاری دزينی منداڵ بوو بێزاركردنی خيزانە دەوڵەمندەكانيان وە كوشتنيان لە كاتی بە دەست هێنانی پارە لە خێزانەكانيان . دايك (رادها ميتشيل ) باوك (كرمارك انتوني )وە هەروەها ئەكتەر (كرستو فرواكن) بەشدار . دواتر هەلدەستێ بە كوشتنی هەموو ئەو كەسانەی كە پەيوەنديان بە قەزيەكەوە هەبووە يەك لەوانە باوكەكەیە. دواتر كريس بۆی دەركەوت كە مندالەكە جوانە زيرەكەكە (داكوتا فاينيغ ) لە ژيان ماوە ، ئةكتەر ژيانی خۆی بە ژيانی كچەكە دەگۆرێتەوە .لە باوەشی دەكات و لەو ساتەدا بينەر لە جوانی ديمەنەكە ناتوانی هەموو گيانی نەلەرزێ . كاری وێنەگرتنەكە لە بەينی لۆس ئەنجلۆس و كاليفۆرنيا بۆ كراوە بە تێچووی (٧٠) مليۆن دۆلار . ئەو فليمە بەوە دەناسرێتەوە كە زۆر ئاكشنە لە جوڵەو رەنگە و جولەی كامێراكە وە ديمەنەكان و چۆن پريەكەی زۆر خۆشی بةخش و دوورە لە بێزاری . ئەو فليمە زۆر خەڵاتی بە نرخی بە دەست هێناوە لەوانە خەلاتی رەخنە گرەكان بۆ باشترين فليم و ئەكتەر بۆ سالی(٢٠٠٥)\nكۆتای. لە خۆشەويستی دا ئازار هەيە بەڵام ئەوە دەهێنيت ئەو فليمانە ئەوەمان پێی دەڵێت كە لە پێناو خۆشەويستتكانمان قوربانی بدەين ، ئەو گەردونە بە خۆشەويستی لە سەر پێی خۆی راوەستايە ،ئەوە زمانی خۆشەويستیە كە لە هەموو شتێك زياتر بەر بلاوە هەموو كەسەكانی سەر ئەم گەردوونە تێی دەگەن هەر نەتەوەياك بن و هەر جياوازييەكيان هابێت .(هاروكي موراكامي )دەلێت يەک لە كارەكانی هونەر ئەوەیە كە پرسيارمان بۆ دروستەكات لەسەر خۆمان و تاقیکردنەوەکانمان لەو ئەكتەرانه ببينينەوە كە نواندنەكان دەكەن لەگەل وان بير بكەينەوە و هيوا بخوازين و وە خۆشيش ببينين . له راستيدا تەماشا كردنی ئەو كارانە بەو كوالێتيە و بەو ئامێر و کەلووپەلانە كەسايەتييەكانيان بە جيهان ناساند . لێرە دل من وەك خۆم خەمم لە هەموو ئەو داستانە جوان و بەهيزانە خۆمان دەخۆم كە ناتوانين لە رێی سينەماوه بە جيهانیان بناسێنین"
  },
  {
    "id": 62,
    "p": 62,
    "idPoster": "https://lh3.googleusercontent.com/iZQ2gS72ZbNGQcpA441FqIasUDhntRnGrdY49v9pEUqv5Lo8Dgk08_Ve1RHFazq4mtw6VDz43RHtbq7Z4Z3jFv1Ba37BuZ0VeVSlZMLfzfB0trXQ2SJ4ByYsmpyY2QOuvKNJnNeaFA=w2400",
    "typeFilm": "film",
    "memberNameEnglish": "shagul-fuad",
    "title": "Weathering with you 2019",
    "photo": "weather with u.jpg",
    "writingN": "شاگوڵ فوئاد",
    "nameF": "کەشاندن لەگەڵ تۆ ٢٠١٩‏",
    "description": " Makoto Shinkai دەرهێنانی\nچەند سەرنجێک لەسەر ئەنیمی کەشاندن لەگەڵ تۆ\n(ئەمە چیرۆکی نهێنی جیهانە، تەنها من و ئەو دەیزانین) (نیگەران مەبە جیهان هەمیشە شێتانە بووە ئەوە هەڵەی کەس نییە کە بەو شێوەیەیە.)\n(وەک چۆن نازانین چی لە دەریادایە، ئاواش نازانین چی لە ئاسماندایە.)\nلە سەردەمێکدا شاری (تۆکیۆ) ڕووبەڕووی باران بارینێکی بێ وەستان دەبێتەوە و بەبەردەوامی باران\nدەبارێت،لەم ساتەوەختەشدا بە شێوەیەکی ئەفسانەیی کچێک  بە ناوی (هینا-سان) دەبێتە خاوەنی\nتوانایەکی تایبەت و سەرنجڕاکێش و لە توانایدایە بە هەوڵدان بۆ نزاکانی بە شێوەیەکی کاتی کۆنترۆڵی\nکەشوهەوا بکات، کەشوهەوا ساماڵ بکات و تیشکی خۆر وەدەربخاتەوە، بە  دەرکەوتنی تیشکی خۆر\n وزە بۆ مرۆڤەکان دەگەڕێتەوە و ئاسمانی شینیش وایان لێ دەکات هەست بە دڵخۆشی و جوانی ئەم جیهانە بکەن واشیان لێ دەکات خۆشەویستیان بۆ دەورووبەر زیاد ببێت\nلە هەمان کاتیشدا لاوێکی خوێندکاری ئامادەیی ( مۆریشیما – هۆداکا) لە شوێنەکەی خۆی هەڵدێت بەرەو تۆکیۆ، لە هەوڵی  دۆزینەوەی بژێوی و کارێک بۆ بەردەوامبوون لە ژیان، ڕێگایان دەچێتەوە سەر یەک و یەکتر دەبینن و لەوێوە پەیوەندییەکی هاوڕێیانە دەست پێ دەکات و پاشان سەردەکێشێت بۆ خۆشەویستییەکی تایبەت\nژانەری ئەنیمییەکە (دراما و خێزانی و خەیاڵی و ڕۆمانسییە) و هەمان دەرهێنەری ( ناوی تۆ) کاری دەرهێنانی بۆی کردووە\nوەک هەمیشە کارێکی تایبەتی ئەنجامداوە مخابن نەیتوانیوە پێش ( ناوی تۆ) بکەوێتەوە تەنها کێبڕکێی کردووە، گەر تۆش وەکو ڕکابەرێکی ئەو تەماشای بکەیت فیلمەکە و جوانییەکانی  ناتوانن پێت بگەن\nفیلمەکە خاوەن تەکنیکێکی زۆر جوان و وردی بەرهەمهێنانە، دیمەنە جوان و وردەکارییە تێبینی نەکراوەکان لێرەدا گرنگی زۆریان پێ دراوە.  خاوەنی چەند ساوندتراکێکی نایابە\nگەشەکردن و گۆڕانکاری کارەکتەرەکانیش یەكێکی ترە لەو لایەنانەی سەرنجی بینەر بەلای خۆیدا ڕادەکێشێت\nساتانێک هەن لەگەڵ خۆشەویستەکانماندا خوازیار و سوپاسگوزارین پێیان و ئاواتمانە ساتەکان بوەستن و هیچ شتێکی تر ڕوونەدات بۆ ئەوەی خۆشییەکەمان لە دەست نەچێت، بەڵام ئاشکرایە ئەوە خەیاڵێکی پڵاوە و ساتەکان تێدەپەڕن و کەسەکان جێمان دێڵن\nگەڕان و بە دەستهێنانەوەی خۆشەویستەکەت و بەردەوامبوون لەسەر خۆشویستنی، بەشێکی  ئەوەی ئەم فیلمە دەیەوێت بیگەیەنێت بڕوابوونە بە خۆشەویستی و خۆشویستن لە هەر ساتێکدا بێت\nتەنانەت ئەگەر کەشەکە باراناوی و بروسکاویش بوو، گەر ساتەکان هەمیشە باراناوی و سارد و سڕ بن\nفیلمەکە دەیەوێت بڵێت ئەوە چۆنە کاتێک لە خۆشەویستیدایت، کەسەکە دەبێتە ڕۆشنایی و تیشکی خۆر بۆت لە ساتە باراناوییەکاندا، پێکەوە دەتوانن وەکو خۆر بگەشێنەوە و کەشاندن بکەن و کەشەکە  ساماڵ بکەن\nکاتێک لە دەرەوە باران و جیهان ژێرئاوکەوتووە تۆ دەزانیت هەمووشتێک باش دەبێت چونکە ئەو لێرەیە، شتەکە مەترسیدار و پڕ ڕیسکە بەڵام دەزانیت شایەنییەتی.بەرهەمی ساڵی (٢٠١٩)یە و خاوەنی ڕەیتی ٩٤ لە ١٠٠ە، بە پێی سایتی تەماتە ڕزیوەکان و ٨.٥ لە ١٠ بە پێی سایتی (مای ئەنیم لیست)"
  },
  {
    "id": 63,
    "p": 63,
    "idPoster": "https://lh3.googleusercontent.com/fd3d_g0C3MF79S-9jV9n5KFi_AYryymBqzN3zcr5KVb8Lwh82rEo9uCbZoaTLAJwYfUeBCOJpIJ-cqcsL833K_S8_dlLRai8uHAY1sXT-asl4B38k64Zn9dXZRVfn0cV14EZQANBzA=w2400",
    "typeFilm": "film",
    "memberNameEnglish": "shagul-fuad",
    "title": "The Greatest Showman 2017",
    "photo": "the greatest show man.jpg",
    "writingN": "شاگوڵ فوئاد",
    "nameF": "مەزنترین نمایشکار ٢٠١٧‏",
    "description": "دەرهێنانی: میشێل گرەیسی\nشیکردنەوەی فیلمی مەزنترین نمایشکار\nبراوەی ١٥ خەڵات و پاڵێوراوی ٣١ خەڵاتی تر لە نێویاندا یەک خەڵاتی ئۆسکار، لە پێگەی ئای ئێم دی بی  ١٠/٧.٦ ی هەیە، و لە تەماتە ڕزیوەکانیش ١٠٠/٥٦، ماوەکەی کاتژمێرێک و ٤٥ خوولەکە، بە ژانەری (بایۆگرافی، دراما، میوزیکی)\nمەرج نییە ئەو فیلمانەی خاوەنی خەڵاتی کەمن نەتوانن ببنە فیلمی باش، ئەم فیلمە سەرەڕای ڕەیتە کەمەکەی، توانیویەتی بەو کاستە بەهێزەی هەیەتی و بەو شێوازە جوانەی بەرهەمهێنراوە شوێنی خۆی بکاتەوە لە دڵی بینەردا، و بینەران چێژی تایبەتی لێ وەربگرن و بۆ پێشنیارەکانیان بەکاری بهێنن.  فیلمەکە لە ژانەری (میوزیکی)یە واتە زۆربەی دایالۆگەکان بەشێوەی گۆرانییە، گۆرانییەکانیش لە ڕستە و وشەی بێمانا پێکنەهاتوون بەڵکو هەریەکەیان مانای جوانی خۆی هەیە و پەیامێکی تایبەتی هەیە، ئەلبومی فیلمەکە بۆ زیاد لە ١١ هەفتە لە پلەی یەکەمی پڕفرۆشترین ئەلبومەکانی جیهاندا مایەوە، و یەکێک لە گۆرانییەکانی پاڵێوراوی ئۆسکار بوو بەڵام نەیبردەوە\nفیلمەکە بە دەستکارییەوە باسی ژیانی ''پیتی بارنەم'' دەکات کە لە بانکێکدا کاردەکات، دوای مایەپووچ بوونی بانکەکە بێ کار دەمێنێتەوە و هەوڵەکانی دەست پێدەکات بۆ بەردەوامبوونی لە ژیان و بەخێوکردنی دوو کچ و هاوسەرەکەی، بە کردنەوەی سێرکێک کە لە منداڵییەوە ئاواتی بۆ خواستووە و خەونی بووە\nفیلمەکە بە دەقاودەق باسی ژیانی بارنەم ناکات، بەڵکو دەستکاری کراوە، بەڵام خاوەنی چەندین پەیامی جوانە وەک :\nهەوڵدان بۆ بەدەستهێنانی خەونەکان و دەست بەردارنەبوون و نەوەستان بەهۆی کۆسپەکانی بەردەمت، بارنەم وەک لە فیلمەکەدا دەیبینین نائاسوودەیی و ئازار و ماندوبوونی زۆر دەچێژێت بۆ ئەوەی بگات بە خەونەکەی کە ئەویش کردنەوەی سێرکێکە کە لە منداڵییەوە ئاواتی بۆ خواستووە. لە کاتێکدا ویستی زەمەن بەرەو ژیانێکی برد لە بانکێکدا کار بکات و خێزانەکەی بەخێوبکات و دووربوو لە خەونەکەی خۆی. بەڵام بە مایەپووچ بوونی بانکەکە دەرفەتێکی نوێ هاتە پێشەوە و بارنەم توانی دەرفەتەکە بقۆزێتەوە و بە هەوڵ و ماندووبوون و دوای چەندەها شکستیش هێشتا بەردەوام بوو، قسەکە لێرەدا لەسەر هەبوون و نەبوونی هیوا و گەشبینی نییە ، بەڵکو لەسەر ویست و ئیرادەی ئینسان و تێڕوانینیەتی بەرامبەر بە دەرفەت و ئەوپەڕی باوەڕبوونی بە خۆی و خەونەکەی و توانای بۆ قەناعەت پێکردنی چواردەورەکەی\nیەکێکی تر لە پەیامەکان : خۆبوون ە، خۆبوون بە هەموو ناشرینی و جوانییەکتەوە، بارنەم بۆ سێرکەکەی ئەو کەسانە کۆدەکاتەوە کە لەلایەن کۆمەڵگەوە بە نامۆ و تۆقێنەر دادەنرێن، و وایان لێ دەکات باوەڕیان بە خۆیان بێت، و لایەنە باش و بەهرەکانیان سوود لێ وەربگرن و ئەیەوێت پێت بڵێت (خۆت بە) مەبە بە کەسی تر، ئەوە تۆی بەو شێوەیە هەیت و پێویست ناکات خۆت بگۆڕیت لە پێناو ئەوەی هەمووان تۆیان بە دڵ بێت یان خۆت بشاریتەوە، وەک لە فیلمەکەدا دەڵێت پێویستت بەوە نییە هەمووان خۆشیان بوێیت، تەنها چەند کەسێکی کەم بەسە، ئەو کەسە کەمانەی کە هانت دەدەن و وزەی ئەرێنیت پێ دەبەخشن، لە خۆتیان نزیک بخەوە و وزەپێدەرە نەرێنییەکانیش تا دەتوانیت دووربکەوە لێیان\nمرۆڤ بە مرۆڤبوونی خۆی تووشی گومڕایی و لە خۆگۆڕان دەبێت بە هۆی دەستکەوتەکانەوە چ ماددی بێت و زۆرجاریش مەعنەوی، خۆی گۆڕان شتێکی دانەبڕاوە لە سروشتی مرۆڤ بەڵام زۆرجار و بە هۆی دەستکەوتەکان وەرگەڕانێکی خراپ بەسەر مرۆڤەکاندا دێت و دەرئەنجامەکان باش نابن ، ئەمەش لە فیلمەکەدا بە ڕوونی ئاماژەی پێ کراوە و بینەر بە ئاسانی درکی پێ دەکات\nکارەکتەرە نامۆکان لە ڕاستیدا بوونیان هەبووە بە هەمان شێوە و ڕووخسارەوە و پەیوەندییەکەی (بارنەم و جێنی)ـش لە ڕاستیدا نەبووە و هەڵبەستراوی فیلمەکەیە\nئەتوانرێت بوترێت ئەم فیلمە چێژ و خرۆشان دەخاتە دڵی بینەر لە کاتی تەماشاکردنی و هیوایەک نوێ دەکاتەوە لە دڵدا بۆ بەردەوام بوون و وەکو فیلمێکی باش ژیان باشتر دەکات"
  },
  {
    "id": 64,
    "p": 64,
    "idPoster": "https://lh3.googleusercontent.com/sbfqYYZPdv4KHa0Gvuj7PcDlzVNsGmJ5Zu9ZVQcaItiqwdlldzgXJcOwOvFEesz35IvVRCWgJU7sadnQEyUj-MDYRBYh8EhgeJZQfnw_IH6I60YRY59SIpoyJWYwcdi9RZ00F8sy3A=w2400",
    "typeFilm": "film",
    "memberNameEnglish": "shagul-fuad",
    "title": "Midnight in Paris 2011",
    "photo": "midnight paris.jpg",
    "writingN": "شاگوڵ فوئاد",
    "nameF": "نیوەشەو لە پاریس ٢٠١١",
    "description": "دەرهێنانی: وودی ئاڵن\nچەندسەرنجێک لەسەر فیلمی نیوەشەو لە پاریس\nنیوە شەوە لە شارە دڵخوازەکەی تۆ و دەتوانیت بگەڕێیتەوە بۆ ئەو سەردەمەی ئاواتی پێ دەخوازیت لەبەر بێزاری و بێ هیواییت لە سەردەمی ئێستات، ڕێگاکە دەدۆزیتەوە و دەگەڕێیتەوە بۆ ئەو سەردەمەی لای تۆ (ئاڵتوونی)ـیە، لەوێدا نووسەر و میوزیسیان و دەرهێنەر و وێنەکێش و هەر کەسایەتییەک کە ڕۆژێک لە ڕۆژان ناویت بەر گوێ کەوتووە و و بەرکەوتنت لەگەڵ بەرهەمەکانیدا هەبووە دەتوانیت لەوێ قسەیان لەگەڵ بکەیت!  هەتا لەوێ دەتوانیت بەرهەمێکی خۆتیان نیشان بدەیت و ڕا و بۆچوونیان وەربگریت دەربارەی بەرهەمەکەت، دووبارە ئاوات دەخوازیت لەو سەردەمەدا بژیایتایە و بێزاریت لە سەردەمە مۆدێرنە جیاوازەکەی خۆت. بە گشتی ئەوە سرووشتی ئینسانە و ژمارەیەکی کەم مرۆڤ هەن بەو شێوەیە بیر ناکەنەوە و ئاوات بە سەردەمانی پێش خۆیان ناخوازن\n( نیوەشەو لە پاریس ) لە دەرهێنانی (وودی ئاڵن) ئەو بیرۆکەیە دەخاتە ڕوو کە سرووشتی بەشێکی مرۆڤ وایە، چەندێک بەرەو پێشەوە بڕوات هێشتا بەشێک لە ڕابردوو تێیدا دەمێنێتەوە ، حەزێک بۆ گەڕانەوە و خۆزگە خواستن بەو کاتانە، تۆ لە سەردەمی خۆتدا ئاوات بە سەردەمی پێشوو دەخوازیت، سەردەمی پێش تۆش بە سەردەمی پێش خۆیان و تا دەگاتە سەردەمی ئادەم\nبە بەشداری هەریەکە لە ئەکتەران ( ئۆون ویڵسن، ڕەیچڵ مکئادەمز،ماغیۆن کۆتیاغ، ئەدرەین برۆدی) و خاوەنی نمرەی ٩٣ لە ١٠٠ بە پێی تەماتە ڕزیوەکان و براوەی خەڵاتی ئۆسکارە بۆ باشترین سکرینپلەی ڕەسەن\n(نیوە شەو لە پاریس) باسکردنی دۆزینەوەی ئەو خۆشەویستییەیە کە شایەنتە، گەر لە سەردەمێکی تریشدا بێت. ئەو خۆشەویستییەی بە پێی بنەماکانی خۆشەویستی و گونجاندن و ویست پێشێل نەکردنی هەردوولـا بێت\nئەوەی دەوترێت خۆشەویستی ئازارێکی جوانە و گەر بە بەخت بیت کۆتا هێڵیش دەرگای بەهەشتە ( خۆشبەختی)ـیە، بەڵام بڕینی ئەو ڕێگایە بە پێشێل کردنی ویست و خەونەکانت و نەگونجانی حەز و ڕێک نەکەوتنی بیروبۆچوون بێت لە شتێکی سادەوە بگرە کە پیاسەیەکی ژێر بارانە، تا گەورەترین شت، دەرگای دۆزەخت ( نەگبەتی)ـیت لێ دەکاتەوە نەک بەهەشتێک ( خۆشبەختی)ـیەک\nشتێکی تر کە شایەنی گرنگی پێدانە لە فیلمەکەدا سینەماتۆگرافی و جل و بەرگ و وێنەگرتن و دیمەنە ناوازەکانی شاری پاریسە لە سێ سەردەمی جیاوازدا بە گونجاندن لەگەڵ هەریەکێکیاندا هەست دەکەیت گەڕاویتەتەوە ئەو سەردەمە، نواندنی ئەکتەرەکان و کۆکردنەوەی هەریەکە لەو کارەکتەرە ناودارانەش پێکەوە بەشێکی تری جوانی فیلمەکەیە"
  },
  {
    "id": 65,
    "p": 65,
    "idPoster": "https://lh3.googleusercontent.com/1wr6uaWkTW4ZwCnNb4Btto6LmuU5YHDtTisldO6MJJwkoufBtGbzeIxCyVN4L857wxTbdV_G9PcWWRyYIC8pJzhF_9LX41kiMGs6RF2WHOHEHYQfowURibFQflEigmc489_dy3_7MA=w2400",
    "typeFilm": "film",
    "memberNameEnglish": "shagul-fuad",
    "title": "The Eyes Of My Mother 2016",
    "photo": "mothers eyes.jpg",
    "writingN": "شاگوڵ فوئاد",
    "nameF": "چاوەکانی دایکم ٢٠١٦",
    "description": "دەرهێنانی: نیکڵس پێس\nتەنهایی و فیلمی چاوەکانی دایکم\nچاوەکانی دایکم یەکێکە لەو فیلمانەی لە ژێر ژانەری ترسناکدا دەپۆلێندرێت، بەڵام لەوانەیە بەلای زۆرینەی بینەرانەوە ترسناکییەکی جیاواز بێت و هەندێکجار ببێتە هۆی بێزارکردنیشیان\nپاڵنەری سەرەکی ترسناکبوونی کارەکتەرە سەرەکییەکە لەم فیلمەدا نادیارە و بە چاوەکان نابینرێت، ئەوەی هەیە هەستی پێ دەکرێت. واتە ترسناکییەکەی وەکو ترسناکییە عادەتییەکان نییە بە شێوەیەک باسی خێوێک، ڕۆحیانەتیك یان جادوو بکات، ترسناکییەکەی پەنهانە، کە هەموومان بەرکەوتەمان هەیە لەگەڵیدا و بە ئەزموونی هەستی و بەرکەوتەییش ئەزموونی دەکەین،  ئەو شتەی پێویستە لێی بترسیت لەم فیلمەدا تەنهایی یە!\nفیلمەکە باسی کچێک دەکات کە لە کێڵگەیەکدا لەگەڵ دایک و باوکیدا دەژی بە هۆی ڕووداوێکەوە دایک و باوکی دەمرن و تەنها دەمێنێتەوە و تووشی دابڕان دەبێت لە مرۆڤایەتیی و لەنێو تەنهایی خۆیدا قەتیس دەبێت\nتەنهایی جوانە و لە هەمان کاتیشدا پێویستە بەڵام هەندێکجاریش شتە جوانەکان دەکرێت دڕندە و مەترسیدار بن و بوونەوەرێکی دابڕاو و تەنها ناکرێت هەمیشە جێگای متمانەی ژینکردن بێت\nڕەنگی فیلمەکە ڕەش و سپییە و دیمەنەکان هێواش هێواشن ئەمەش نیشانەیە بۆ ساتە تەنهاکان کە چەند هێواش و دوورودرێژ و تاقەت پڕووکێنن، زۆرترین دەنگیش کە گوێت لێ بێت بێدەنگییە\nئەوەی تۆ لەم فیلمەدا ئەزموونی دەکەیت هاوڕێیەتیکردنی تەنهاییە بە دیوە تاریکەکەیدا، هەست بە کارەکتەرەکە دەکەیت کە تەنهایە و لە هەمان کاتیشدا تەنها نییە بەڵکو هاودەمێکی هەمیشەیی هەیە کە دووبارە تەنهاییە. خانمە ئەکتەر (کیکا ماگلایش) ڕۆڵی کەسایەتییە سەرەکییەکە دەبینێت لە فیلمەکەدا کە تا ڕادەیەکی باش نواندنێکی باش پێشکەش دەکات سەبارەت بە کارەکتەرێک کە هیچ بیرۆکەیەکی نییە سەبارەت بە چێژبینین و جوانی بینین ،ڕاستی و هەڵە.  ئەزموونی تەنهاییەکە نامۆییەکی خولقاندووە کە ناتوانرێت بناسێنرێت، بچوێندرێت، پێناسەبکرێت. تەنانەت نامۆییەکە بە شێوەیەکە کە هەندێکجار وا هەست دەکرێت کارەکتەرەکە لە تەمەنی منداڵیدا بەجێماوە و منداڵییەک هەیە لە ناویدا کە لە دەمی ڕووداوە تراجیدیە چاوەڕوان نەکراوەکەوە ئیدی بە شێوەیەکی خۆنەویستانە و وێنانەکراو ئەم دڕندە دابڕاوەی ئێستای لێ چێ بوو\nماوەی وێنەگرتنی فیلمەکە ١٨ ڕۆژ بووە لە لۆکەیشنێکی دیاریکراودا و کارەکتەرەکان ژمارەیان کەمە و بێدەنگی زۆرترین قسەیە کە دەکرێت بەڵام ئەزموونێکی جیاوازی بەرهەم هێناوە لە فیلمە ترسناکەکاندا (هەرچەندە یەکەمین ئەزموون نییە لەم شێوەیە کارەکتەری دابڕاو و تەنها نیشان بدات) بە شێوەیەک لەوانەیە دوای کۆتایی هاتنی فیلمەکە سەیرێکی چواردەوری خۆت بکەیت بزانیت ئایا تەنهاییش بەو شێوەیە لە چواردەوری تۆیە؟\nکاری نووسین و دەرهێنانی فیلمەکە لە لایەن (نیکڵس پێس)ەوە ئەنجام دراوە، کاری سینەماتۆگرافی لەلایەن (کیکا ماگلایش)، کاتی فیلمەکە ٧٦ خوولەکە، کە بە بینینی فیلمەکە هەست دەکەیت زۆر لەوە درێژترە، فیلمێکی باشی بەرهەم هێناوە کە شایانی بینینە، بەڵام بۆ بینەری خۆی!"
  },
  {
    "id": 66,
    "p": 66,
    "idPoster": "https://lh3.googleusercontent.com/RBK80l1HTEotgMGUEU7tp_AmHMBYu_R5xt6zbwnVGSW2TkSLe6k-_UtYMXLSqvcIxVcKMKAtjo0L27RlFPS3dZIDCSxaPL6O-ODStlpz7s1WV5e993GQYY-xVmqtYT6t-tnNOGGWMA=w2400",
    "typeFilm": "film",
    "typeTop": "top",
    "memberNameEnglish": "shagul-fuad",
    "title": "‏A beautiful mind 2001",
    "photo": "buteaful minde.jpg",
    "writingN": "شاگوڵ فوئاد",
    "nameF": "بیرێکی جوان ٢٠٠١",
    "description": "دەرهێنانی: ڕۆن هۆوارد\nشیکردنەوەی فیلمی بیرێکی جوان\nفیلمەکە باسی زانا جۆن ناش دەکات، ئەو بە کەسایەتی خۆی هەم خەڵاتی نۆبڵی بردەوە بۆ کارە زانستییەکەی، هەم ئۆسکاریشی بردەوە بۆ فیلمەکەی، چیرۆکی بیرکاریزانێکی بەناوبانگ (جۆن ناش) کە چۆن ون دەبێت لە ناو ژمارەکان و خۆشەویستی و ژیان، و چۆن جیهانێکی خەیاڵی دروست دەکات و لە بیری دەچێتەوە کە لە قوتابییەکی زانکۆ زیاتر نییە، چیرۆکێک کە باس لە  دۆزینەوەیەکی گەورە دەکات بەهۆی جیهانێکی درۆیینەوە.فیلمەکە لە ژانەری (ژیاننامە، ڕۆمانسی، مێژووی)یە، کاتەکەی ٢ کاتژمێر و ١٥ خوولەکە، خاوەنی ٤ خەڵاتی ئۆسکار و ٣٣ خەڵاتی ترە و پاڵێوراوی ٦٨ خەڵاتی ترە و لە پێگەی تەماتە ڕزیوەکان ٧٤/١٠٠ ی هەیە و لە (ئای ئێم دی بی)یش ٨.٢ لە ١٠\nزانا (جۆن ناش)، لە ساڵی ١٩٢٨ لە دایک بووە و ساڵی ٢٠١٥ کۆچی دوایی کردووە و خاوەنی خەڵاتی نۆبڵە بۆ زانستی بیرکاری و چەند خەڵاتێكی تر، سەرەڕای سەرکەوتن و زیرەکییە بێ وێنەکەی، جۆن ناش خاوەنی ژیانێکی ئاسوودە نەبووە، بەڵکو بەدەست نەخۆشی دەروونی ناڵاندوویەتی، جۆن ناش نەخۆشی (شیزۆفرینیا)ی هەبووە کە وای لێ کردووە کەسایەتی خەیاڵی و جیهانی خەیاڵی بۆ خۆی دروست بکات و تا ڕادەیەک ڕاستی و خەیاڵی لێ تێک بچێت، بە شێوەیەک دەتوانین بە عەبقەرییەکی شێت ی ناوزەند بکەین، پاش ئاشکرابوونی بارودۆخەکەی بۆ هاوسەرەکەی دەست دەکرێت وەرگرتنی چارەسەرەکان بۆ نەخۆشییەکەی ٥ جار لە هەفتەیەکدا بەبەردەوامی و بۆ ماوەی ١٥ هەفتە، پاشان چەند دەرمانێکیش کە پێویست بوو شەوانە بیخوات، هەرچەندە ئەمەش نەبووە هۆی چارەسەرکردنی و تا کۆتایی تەمەنی لەگەڵیدا مایەوە نەخۆشییەکە، هاوتەریب و شانبەشانی مانەوەی نەخۆشییەکە هاوسەرەکەشی لەگەڵیدا مایەوە! وەک دەوترێت لە پشت هەر پیاوێکی سەرکەوتوو ئافرەتێکی مەزن هەیە، (ئالیسیا)ی هاوسەری جۆنیش ئەم وتەیەی ڕاست وەرگێڕایەوە و پاڵپشت و یارمەتیدەرێکی مەزنی هاوسەرەکەی بوو بۆ بەردەوامبوونی لە ژیان و سەرکەوتنەکانی، (ئالیسیا) هاندەری جۆن بوو، ئەوەیشی هانی ئالیسیای دەدا خۆشەویستی بوو، وەک لە بەشێکی فیلمەکەدا ئالیسیا بە جۆن دەڵێت :  \n- گەردوون چەند گەورەیە ؟\n+ ناکۆتا\n- چۆن دەزانیت ؟\n+ دەزانم لەبەرئەوەی داتاکان ناکۆتا دەخەنە ڕوو\n- بەڵام نەسەلمێندراوە وایە؟\n+ نەخێر\n- تۆش نەتبینیوە ؟\n+ نەخێر\n- کەواتە چۆن وا دڵنیایت؟\n+ نازانم، بەڵام باوەڕم پێیەتی\n- پێم وابێت خۆشەویستیش هەر بەو شێوەیەیە\nخۆشەویستی شتێک نییە بتوانیت بە دەستەکانت بیگریت یانیش بیکەیتە هاوکێشەوە و بوون و نەبوونی بسەلمێنیت، هەستێکە و بۆ ئەوەی دەربارەی بیزانیت دەبێت باوەڕی پێ بکەیت، بەو شێوەیە ئالیسیا باوەڕی بە خۆشەویستی کرد و پاڵپشتی هاوسەرەکەی بوو\nجۆن ناش لە کاتی وەرگرتنی خەڵاتی نۆبڵدا لە فیلمەکەدا سوپاسی هاوسەرەکەی کرد و پێی گوت: من لێرەم ئەمشەو تەنها لەبەر تۆ، تەنها تۆ هۆکاری ئەوەیت کە من ئێستا پێی گەیشتووم، تۆ هەموو هۆکارەکانی منیت. هەرچەندە ئەم ڕووداوە لە واقیعی ژیانی (جۆن)ـدا ڕووی نەداوە واتە دەستکاری ژیانی کراوە\nچیرۆکی خۆشەویستی نێوان ئەم دووانە بە نموونەیەکی جوانی خۆشەویستی دادەنرێت و کە ڕۆڵبینینە ناوازەکەی (ڕەسڵ کرۆو) و (جێنیفەر کۆنەڵی) دووبارە ڕۆحی کردووەتەوە بە بەر دوو کارەکتەرەکەدا و بەتەواوی سەرسامت دەکات"
  },
  {
    "id": 67,
    "p": 67,
    "idPoster": "https://lh3.googleusercontent.com/1IDLSVjZA8KCf5rJwG4HQy4luKZM3Z1Nue0otmMmnPW6p5PbxnKxcxXVL7HMkBretLCNEwWJiakmTHvShe-_buvMBZeokpklez09Z2OY2w0ZbfRIPFis44-nuNXzx_abXFYwS0jd4A=w2400",
    "typeFilm": "film",
    "memberNameEnglish": "ali-jaf",
    "title": "The Color Purple 1985",
    "photo": "The color purple.jpg",
    "writingN": "عەلی جاف",
    "nameF": "ڕەنگی ئەرخەوانی ١٩٨٥",
    "description": "\nسەردەمانێک لەنێو ڕەگەزپەرستی و چەوساندنەوەی مرۆڤەکان\nفیلمی  ڕەنگی ئەرخەوانی یانزەیەمین فیلمی گەورە دەرهێنەر ستیڤن سپیڵبێرگ  ــە، لە ڕۆمانێکی ئالیس واڵکەر  وەرگیراوە، کەواتە سیناریۆیەکی ئۆرجیناڵ نیە. ئەو فیلمە پاڵاوتنی ١١ خەڵاتی ئۆسکاری وەرگرت بەبێ هیچ بردنەوەک، تیایدا باسی ئافرەتێک دەکات بەناوی شێڵی کە چۆن ئازار دەچێژێت لەهەردوو ژیانی باوک و هاوسەرەکەی، وە هەوڵ بۆ دۆزینەوەی منداڵە ونبووەکەی دەدات لەو جیهانە جەنجاڵەی تیایدا دەژیت\nفیلمەکە لەگەڵ دەستپێکردنی تا ڕادەیەک تاقەت پڕوکێن دەبێت بۆ بینەر، بەڵام وەکو هەمیشە لەگەڵ فیلمەکە بەردەوام دەبیت و جوانیەکی بێ ئەندازە و واقعیەتێکی تەواوی ژیانی ڕەشپێست و ئازارەکانیان دەخاتە ڕوو لە جیهانی سپی پێستەکان، هەرچەندە لایەنی سەرەکی فیلمەکە رەگەزپەرستی نیە، بەڵام لەو بابەتەش خاڵی نیە. لێرەدا سپیڵبێرگ حەز دەکات لەو سنوورە دەرچێت کە هەمیشە سپی پێست خراپەکارە بەرامبەر ڕەش پێست، لەو فیلمەدا دەردەکەوێت رەش پێستەکان هەر خۆشیان دەبنە هۆی ئازار و مەینەتیەکی زۆر بۆ کەسی بەرامبەر بە تایبەت رەش پێستەکان چونکە هێزی شەڕکردنی سپی پێستیان نیە، وە بە جوانترین شێواز چیرۆکەکە بە بینەر دەگات و هەست بەوە دەکات کە سپیلبێرگ توانای گەیاندنی پەیامی واقعی زۆر بەرزە، لەکاتێکدا کە ئەو دەرهێنەرە زیاتر بە فیلمی خەیاڵیەوە ناوبانگی هەیە\nزۆر بە سادەیی دەتوانین بڵێین ئەو فیلمە جوانە، ناخ هەژێنە، دڵ گوشەرە، فرمێسک ڕشتنە تەواو. هەر ئەو لایەنانە وادەکات بینەر خولیای بینینی ئەو بەرهەمەی هەبێت، هیچ زیادەیەک نابینی لە فیلمەکە تاکو بڵێیت دەرهێنەر تەنیا بۆ کات زیادکردن ئەو دیمەنەی پێوەناوە، نەخێر. بەڵکو دیمەنەکان بەیەکەوە لکاون و هەر دیمەنێک راستەوخۆ دیمەنی دوای خۆی درووست دەکات\nباسی لایەنی توندڕەوی پیاو بەرامبەر ئافرەت یەکێکە لەو بابەتانی کە سپیڵبێرگ بە جوانیەکی بێڕادە دەریخستووە، لەو فیلمەدا بۆت دەردەکەوێت کە سەدا ٧٠ ـی کەسەکان لە جیهانی کۆن و نوێ بە هەردوو ڕەنگەکەوە بەداخەوە ئافرەتیان وەکو کارەکەرێک دەوێت وە هەندێ جاریش بۆ پڕ کردنەوەی کەلێنی شەهوەت، هەمیشە حەز دەکەن وەکو پاشایەک بەسەریان هەڵبەز و دابەز بکەن، هەمیشە حەز دەکەن هاوژینەکەیان بۆنی چێشتخانەی لێبێت، ئا لێرەدا هەموو ئەو بابەتە باسکراوە، بەڵام دەرهێنەر لایەنی خۆخواردنەوە و پەسەندکردنی هەموو توندوتیژیەک بەرامبەر ئافرەتیشی فەرامۆش نەکردووە، کە چۆن رۆژانێک دادێن ئافرەت بەسەردەکەوێت و دەتوانێت بڵێت منیش شتم و منیش دەتوانم وەک تۆ بم، ئەگەرچی هەلم کەمترە، کەواتە دەکرێت بڵێین ئەگەرچی فیلمەکە لە ڕۆمان وەرگیراوە، بەڵام لایەنی پشت گرتنی ئافرەت بە ڕوونی دیارە، کە دەرهێنەر پێوەی سەرقاڵە و هیلاکە لەدەست ئەو بابەتە هیچوپوچە نەبراوەیەی لە کاتی زووەوە تا ئێستا هەیە\nفیلمەکە دەرهێنانێکی زۆر جوان و سینەماتۆگرافیەکی باشی هەیە، کە هەردوکیان پاڵاوتنی ئۆسکاریان پێدرا بەدەر لە بردنەوە، وە لە چەند رۆڵ گێڕانێکی زۆر مەزن و پەسەندکراو پێکدێت، هەریەکە لە وپی گۆڵدبێرگ و داننی گڵۆڤەر و ئۆپراهــ وێنفرێی و مارگەرێت ئاڤێری هتد... کە بوونە کۆڵەکەی فیلمەکە تا کۆتایی هاتنی"
  },
  {
    "id": 68,
    "p": 68,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "typeDirector": "director",
    "memberNameEnglish": "ali-jaf",
    "title": "Fedrico Fellini's 8 1/2",
    "photo": "8½.jpg",
    "writingN": "عەلی جاف",
    "nameF": "هەشت و نیوی فێدریکۆ فیللێنی",
    "description": "دەرهێنەرێک و چەند نۆستاڵژیایەکی تایبەت بە ژیانی\nگەورە دەرهێنەری ئیتاڵی فێدریکۆ فیللێنی لە ناوەڕاستی مەودای کارەکانیدا هەڵسا بە درووستکردنی فیلمی هەشت و نیو ، کە تیایدا زۆرینەی ئەو بیرۆکانەی هەیبوو و دەیویست هەمووی لە فیلمێکدا کۆبکاتەوە کە پێشتر دەرینەخستبوو، بەڵام توانی لەو فیلمە وەدەریبخات\nفیلمی هەشت و نیو باسی دەرهێنەرێک دەکات بەناوی گویدۆ، کە لەکاتی دەرهێنانی فیلمێکیدا بە تێپەڕبوونی کاتەکان دەچێتەوە ناو خەون و یادگاریەکانی، بە جۆرێک کە واقع و ڕاستی لێ تێکەڵ دەبێت و هەمووی دەبن بە نۆستاڵژیایەک بۆی\nلەو فیلمەدا بە ئاشکرا هەست بەوە دەکرێت کە مارسێلۆ ماسترۆیانی ڕۆڵی فیللێنی دەگێڕێت، بەتەواوی خوێنە هونەریەکەی فیللێنی لەنێو کارەکتەری گریدۆ رەنگ دەداتەوە، چونکە لەو کارەکتەرەوە هەست بەوە دەکرێت کە ژیانی فیللێنی بووەتە چەند بەشێک کە زۆرینەیانی لەو فیلمە ڕەنگدەداتەوە، سەردەمی منداڵی، خەونەکانی، کات و ساتی درووست کردنی فیلمەکانی، پەیوەندی پتەوەکانی لەگەڵ ئافرەت، زۆر پەیوەستبوونی بە خێزان و هتد.. وە لە زۆرینەی فیلمەکان فیللێنی هەڵساوە شەڕی سرووشتی کردووە بۆ بیادنانی هونەرەکەی، چونکە بینەرانی سینەما پێویستە بزانن فیلم درووست دەکرێت لە چەند وێنەیەک، ئەو چەند وێنەیەش دەبنە هۆی وروژاندنی هەستی بینەر و قوڵبوونەوەیان لەو هونەرەدا، کە ئەو لایەنی وێنە و هونەرە بە تەواوی لەو فیلمەدا زەق بۆتەوە هەر ئەوەش هۆکارێکە بۆ زیاتر چوونە نێو فیلمەکە. وە بە ئاشکرا دیارە کە فیلمەکە جەخت لەوە دەکاتەوە کاتێک دەرهێنەرێک فیلمێک درووست دەکات، چەندە بە شپڕزەیی و قەلەقیەوە دەست بە کارەکانی دەکات، بە جۆرێک کە سەر لە پلانەکانی خۆی دەرناکات، هەتاکو خۆی کۆدەکاتەوە و بیرۆکەی سەرەتای بۆ دێت ئینجا لەسەر شانۆ ئامادەکاری دەکەن و رۆڵ دەدات بە ئەکتەرەکان، هەروەکو چۆن فیللێنی وایدەکرد\nفیلمی هەشت و نیو  باشترین فیلمە کە باس لە درووستکردنی خودی فیلم بکات، چونکە تەواوی کێشە و ناخۆشیەکانی ژیانی دەرهێنەرێکی تیایدا باسکراوە، وە بە توندی باس لەوەش دەکات کە هەمیشە لە فیلمێکدا پاڵەوانی یەکەم دەرهێنەرە، وە هەر خودی دەرهێنەرەکە هەڵساوە ناوی فیلمەکەی لە ژیانی واقعی خۆی وەرگرتووە، چونکە فیللێنی بەر لەو فیلمە شەش فیلمیتری درووستکردووە، لەگەڵ ٢ کورتە فیلم و فیلمێکیتر وەکو یاریدەدەری دەرهێنەر ئەلبێرتۆ لاتوادا کەواتە بووە هەشت و نیو، وە فیللێنی زۆرجار دەیگوت وا جوانتر دەبوو مرۆڤایەتی بەر لە ژیان درووستبوایە ئەوکاتە ژیان باشتر دەبوو، ڕێک لەو فیلمەشدا جەخت لەو مۆرڤایەتیە دەکاتەوە، وە سەرباری ئەوەی فیللێنی زۆر مەزن بووە بەڵام فیلمەکەی بێبەش نەکردووە لە هەڵە و لایەنە خراپەکانی خۆی، کە گوایە حەزی کردووە هەموو شت تاقیبکاتەوە کە ئەوەش شتێکی خراپە، تەمەڵە، کەسێکی کەم قسەیە، سەربەخۆ کارەکانی دەکات، کەسێکی ئیهمالە، بەڵام بێگومان ئەو شتانە لە سەرەتای کارەکانی بووە، چونکە دواتر گۆڕاوە کەسایەتی، وە لەبارەی فیللێنی گەورە دەرهێنەرەی هۆڵیود ئۆرسن وێڵس دەڵێت فیللێنی گەورەترین هونەرمەند بوو کە کەمترین قسەی دەکرد\nفیلمی هەشت و نیو براوەی ٢ خەڵاتی ئۆسکار بوو، کە بۆ باشترین فیلمی بیانی و باشترین دیزاینی جلوبەرگ بوو، وە بەپێی گۆڤاری سایت ئاند ساوند لە ١٠ باشترین فیلمەکەی تەواوی مێژووی سینەمایە، وە تاکە فیلمە کە باشترین ٢٠ رەخنەگرەکەی سینەما خوێندنەوەی بۆ بکەن بە پلەی ٤ / ٤. وە جوانترین فیلمە لای دەرهێنەری گەورە دەیڤد لینچ، کەواتە بەگشتی فیلمەکە شایەنی ئەوەیە بینەر کاتێکی تایبەتی بۆ تەرخان بکات\n"
  },
  {
    "id": 69,
    "p": 69,
    "idPoster": "https://lh3.googleusercontent.com/mj5Us0xyQYucok4y5VvoowVsLg86sISonykJCVS0BhvljOVI0VfRw671Tu8O88HN6alx_g1s5s0ZZ5L4jFCmne4h6rm47L-b7pnh6077Gs2bQbcNLxQ7-NPmnKO8RYhk9ralL6wtAw=w2400",
    "typeGenre": "genre",
    "memberNameEnglish": "ali-jaf",
    "title": "Genres Of Horror",
    "photo": "Genres of horror.jpg",
    "writingN": "عەلی جاف",
    "nameF": "ژانرای ترسناک",
    "description": "\nباسکردنێکی پوختی ژانرای ترسناک و مێژووی سەرهەڵدانی\nفیلمی ترسناک یاخود ژانرای ترسناک هەڵدەستێت بە وروژاندنی هەستی بینەر بەشێوەیەکی ڕوحی و جەستەیی. ئەو چەمکە ( ترس ) دەکرێت بۆ هەر فیلمێک دابندرێت کە تێیدا ترس و سام و تۆقین نمایشکراوە، گرینگیش نیە ئەو ترسەی لە فیلمەکە پیشان دەدرێت لە ناخی کارەکتەرەکاندا بێت یان هەستێکی دەروونی ( سایکۆلۆژی ) بێت یان دیمەنی توندوتیژی بێت\nبەگشتی گەر باسێکی فیلمی ترسناک بکەین دەڵێین ئەو ژانەرە لەدەوری هەستەکانی  ترس و توندوتیژی و مردن و کێشەی دەروونی و لەدەستدانی کەسانی خۆشەویست، یاخود باوترینیان کە پیشاندانی خێوێک، یان شتێکی وەکو تارماییە، یاخود هەڵسانەوەی مردووەکان ( زۆمبی )، ئەو جۆرانە بەگشتی سیمایەکی ترسناک دەبەخشێت بەبینەر و هەستێکی دەروون لاوازی لا درووست دەکات\nمێژووی فیلمی ترسناک دەگەڕێتەوە بۆ سەرەتای بیستەکان لەلایەن  ئێکسپرێنیشیزم  بوو، نموونەی گەورەیش بۆ فیلمی ترسناکی ئەوکاتە  نۆسفیراتو  ــی دەرهێنەر مۆنڕاوە، وە بەهاتنی سینەمای دەنگدار بێگومان ژانراکە پەرەی زیاتری بەخۆوە دیت، وەکو فیلمی  ڤامپایەر ١٩٣٢  و  فڕاکنشتاین ١٩٣١  و  دراکۆلا ١٩٣١ ، دواتر لە چلەکانی سەدەدا بەهۆی قەیرانی دارایی سەرتاسەری سینەمای ئەوکاتە چەند زنجیرە فیلمێکی کەم بودجە درووستکران\nکە تا ڕادەیەک بوژانەوەیدا بە ژانراکە، نموونەش وەکو  پیاسەم لەگەڵ زۆمبیەک کرد ١٩٤٣  و  پیاوی شێوە پڵنگی ١٩٤٣  و  تاڵانکردنی لاشەیەک ١٩٤٥\nئەو فیلمانە بەگشتی باسیان لە ئاڵۆزی لایەنی سایکۆلۆژیای مرۆڤ دەکرد و دەروونی کەسەکانی پیشاندەدا. وە لە پەنجاکاندا بەهۆی ترس و لەرزی جەنگی ساردی سۆڤییەت و ئەمریکا ترس کەوتە نێو سینەماش، بۆیە تەنها چەند فیلمێکی ئەو ژانرایە درووستکران، کە زیاتر باسی داگیرکردنی زەویان دەکرد لەلایەن بونەوەرانی ئاسمانی یاخود مردووە زیندووەکان ( زۆمبی )، نموونەش بۆ ئەو بابەتە فیلمی گۆدزیلا ١٩٥٥ ــە، وە گەورەترین پێشکەوتنی سینەمای ترسناک لە سەرەتای شەستەکان بوو ئەویش بەهۆی گەورە دەرهێنەری مێژوو ئالفرێد هیچکۆک ــەوە کە توانی بە شاکارەکانی شێت و باڵندەکان و زنجیرەی کاتژمێرەکانی ئەلفرێد هیچکۆک کە سەرباری ئەوەی باسی کێشەی دەروونی کەسەکانی دەکرد، لەهەمان کات توندوتیژی و کوشتنی زەق بەدیار دەکەوێت، وە باسی کۆتا نوێگەری دەکەین کە ئەویش فیلمەکانی بریسکانەوەی کوبریک و جنۆکە گڕەکەی فرێدریک ــە کە لەو دوو فیلمە بەزەقی توندوتیژی و ستەم و هێرشکردنە سەر کەسەکان دەبینین، وە ترسێکی سەرو سرووشتیان درووست کردووە وەکو خەوف و تارمایی، ئەو دوو فیلمە بوونە ستاندەرێکی ژانراکە بۆ هەموو مێژووی سینەما\nژانرای ترسناک ئێستا یەکێکە لە باوترین و پڕ بینەرترین ژانراکانی سینەما"
  },
  {
    "id": 70,
    "p": 70,
    "idPoster": "https://lh3.googleusercontent.com/_qDEMYX7J-qzjSRQ6ZxTgzzfVTsuuFbFyLOsmS0E1j1zPRud0c2K-c-VEW7B1pqcsr9mtqjThnsDwpshoHhxldtiCEyyH_0dn8_9lNd2VxCQD6ZHi-Hpdsku4zuZGfMOPgvX7LIIPg=w2400",
    "typeFilm": "film",
    "memberNameEnglish": "ali-jaf",
    "title": "Akira Kurosawa's Dreams 1990",
    "photo": "Akira Kurosawa's Dreams.png",
    "writingN": "عەلی جاف",
    "nameF": "خەونەکانی ئاکیرا کورۆساوا ١٩٩٠",
    "description": "\nتێکەڵکردنی چەند خەونێک و ژیانێکی واقعی خودی دەرهێنەر لە فیلمێکی دوو کاژێری\nفیلمی خەونەکانی ئاکیرا کورۆساوا یەکێکە لە کۆتا بەرهەمەکانی دەرهێنەر و مامۆستای هەمیشەیی سینەما ئاکیرا کورۆساوا ، کە دوای زیاتر لە ٤٧ ساڵ لەنێو کارەکانی لەپای خزمەتکردنی سینەما گەیشت بە بیرۆکەی ئەو فیلمە و توانی فیلمێکیتری زۆرباش بخاتە ناو گەنجینەی فیلمەکانی، وە بینەر بە فیلمێکیتری زۆرجوان بناسێنێت کە جیاوازە لەهەموو فیلمەکانیتری\nلەم فیلمەدا کورۆساوا هەڵدەستێت بە خستنە ڕووی ٨ خەونی خۆی کە لەماوەی ژیانیدا بینیویانەتی، زۆرێک لە بینەران بە فیلمێکی تاقەت پڕوکێن و لاواز دەیبینن، بەڵام بێ خەبەرن لەوەی کە ئەمە باسی لایەنی جیهانەکەیتری کەسێکی گەورەی وەکو کورۆساوا دەکات، کە جیهانی خەونە، ئەو فیلمە وەکو شانسێکی مێژوویی بوو بۆ بینەران کە توانیان بە خەونەکانی کورۆساوا بگەن، ئەگەرچی شتەکە کەسیە و تێگەیشتنی ئاسان نیە لەلایەن زۆرینەوە\nبەگشتی کوڕۆساوا بە جۆرێک خەوەکانی خۆی هەڵبژاردووە و باسیکردوون کە بینەر دەتوانێت درک بە دەیان شت بکات لەنێویدا هونەر، خۆشەویستی، ترس، تاوان، خۆشویستنی ژیان، جەنگ و تراژیدیای مردن، هتد... ، ئەو بابەتانە وای کردووە کە کورۆساوا بڵێت ئەو فیلمە بۆ هەموو کەسێک شیاو نیە، چونکە تۆ ژیانی من دەبینیت دەبێت شارەزاییت لەمن هەبێت ئینجا سەیری من بکەیت، وە بەهۆی ئەوەی کورۆساوا بەرە بەرە لەمردن نزیک دەبۆوە کە تەمەنی ئەوکاتە ٨٠ ساڵ بوو، بۆیە بە چڕ و پڕی ڕوانینی خۆی سەبارەت بە مردن و ئاکامەکانی مردن خستیتە ڕوو، کە خەمێکی تەواوی پێوە دیارە وا ژیانی بەرەو کۆتایی دەچێت، چونکە لە خەونەکانیدا واتای ژیان و مردن بەجۆرێک دەخاتە ڕوو وەکو ئەوەی لەنێو هۆڵێکی سەمفۆنیایی بێت لەگەڵ ژیاندا و هەموو کەسێکی ون کردبێت، بەجۆرێک ورد بۆتەوە لەژیان و هۆکارە جوان و ناشرینەکان کە وا لە ئیسنانی پڕ تموح و پیس بکات سەرباری خراپی جیهان بەڵام هەر حەز بە ژیان بکەن\nتکایە هەموو لایەنی ڕەخنە و هۆکارە روخێنەرەکانی ئەو فیلمە وەلاوە بنێن و بینەری بن، چونکە دەیان هۆکاری زیاتری هەیە کە وادەکات تۆی بینەر ئاشقی سرووشتی کەسێکی گەورە ببیت، دەتوانم تەنها بۆ لایەنی سینەماتۆگرافیەکە کە لوتکەی تێپەڕاندووە بەتۆ بڵێم بڕۆ بینەریبە، وە نازانم نهێنی ئەوە چیە کە کورۆساوا هێندە بە جوانی و ئاڵۆزی یاری بە ڕەنگ دەکات بە تایبەت لەو فیلمەدا، بۆیە بەهەموو ئەو هۆکارانە و دەیانیتر من دەڵێم بینینی ئەو فیلمە ئەرکێکی گەورەیە بۆ بینەری سینەما"
  },
  {
    "id": 71,
    "p": 71,
    "idPoster": "https://lh3.googleusercontent.com/sOYjBnaORxw0lAFe7vdh6Nl5XdqJpqVRI5xKOh0JPBD0k7IC-Ge68aJT6yfT0SPPSV63MAnkhHapaHcDWPyw2ZG-YFJf2m5S_1UHZX0-E1uTRFurPjQpRTX3sbril7zkkC-3l5c1SQ=w2400",
    "typeFilm": "film",
    "memberNameEnglish": "ali-jaf",
    "title": "Close-Up 1990",
    "photo": "Close-up.jpg",
    "writingN": "عەلی جاف",
    "nameF": "گرتەی نزیک ١٩٩٠",
    "description": "\n:عەباس کیاڕۆستەمی دەربارەی فیلمی گرتەی نزیک دەڵێت\nڕۆژێکیان لەناو پاس بووم رۆژنامەیەکم دەستکەوت تیایدا ئەو ڕوداوەی حوسێن سەبزیانیم خوێندەوە، هەر دوای ئەوە کە چوومەوە ماڵێ چەند شەوێک خەوم لێنەکەوت، حەزم دەکرد فیلمێکی لەسەر درووست بکەم وە ئەو کارەشم کرد. پارەیەکی زۆریشی تێنەچوو، بەلای خۆشمەوە باشترین فیلمی منە، نەک لەبەر ئەوەی خۆم درووستم کردووە، بەلکو فیلمێکی جیاوازە لام، بابەتێکی زۆر گرینگی لەخۆ گرتبوو، ڕەنجێکی زۆریشم بۆی کێشا کە وێنەگرتنی ٤٠ ڕۆژی خایاند\nفیلمێک دەربارەی ناخی حوسێن سەبزیانی هەژار و کەم دەرامەت، کە تەواوی هەست و نەست و ژیانی بۆتە سینەما، کەسێکی عاشق بە سینەما کە چۆن خۆی شوبهاندووە بە دەرهێنەری ئێرانی موحسین مەخمەڵباف و کێشەی دنیای بۆخۆی درووست کردووە\nئێمە کەم تا زۆرمان بینەری فیلمە ناوازەکەی عەباس بووینە بەناوی  گرتەی نزیک . بۆ زۆرێک لە بینەران ئەو فیلمە پێویستە، چونکە تۆ فێردەبیت کە چۆن عاشقی سینەما ببیت تۆ فێر دەبیت چۆن بڕوانیتە کەسێک کە لە ترۆپکی لاوازیشە بۆ هەموو شتێکی سینەما، بەڵام ڕۆحێکی ئەوەندە جوانی هەیە کە کاروباری ژیانی کردۆتە قوربانی سینەما، لێرەدا خەڵک بە عەباس دەڵێن تۆ فیلمێکت درووست کردووە کە نزیکە لە دۆکیومێنتاریەک بەڵام وانیە، تۆ فیلمێک دەبینیت کە تا ئەوپەڕی ناخت دادەمرکێنێتەوە و ئارامیت پێدەدات، وات لێدەکات تۆ فکر بکەیتەوە ئایە من لەو ئاستەم کە ئاوا وەکو سەبزیانی ژیانی خۆم کردیتە قوربانی سینەما؟ لەوانەیە هەموومان خۆشەویستیەکی شاراوە و پڕ یەقینیمان هەبیت بۆ سینەما، بەڵام کردارمان کەمە ئێمە وەکو سەبزیان بەرخودان ناکەین و ژینمان ناخەینە مەترسیەوە بۆ ئەو ئامانجەی هەیەتی، چونکە بای پێویست عاشق بە سینەما نین\nلایەنێکیتری فیلمەکە دەرخستنی ئازاری زۆرینەی خەڵکە، ئەها ئەوانەی توانای شاراوەیان هەیە و بەهرەی جوانیان تیایە بەڵام مەجالی ئەوەیان پێنەدرایە ئەو بەهرەیە تەڕح بکەن، و ببنە سومبلێک بە تایبەت لە سینەما. زۆرمان وەکو سەبزیان حەز دەکەین ئەگەرچی لاوازین، بەڵام هەستێکی تایبەتمان پێدەدرێت ئەگەر ببینە بەشێک لە فیلمێک یان هەر بەرهەمێکی سینەما، چونکە تۆ لەناخی خۆت دەڵێیت من گەورەم، من شتم زۆر پێیە، وە دەتوانم ببم بە ئەستێرە، دەتوانم وەکو سەبزیان ببم بە سومبلێکی سینەما، بەڵام ئایا هەموومان عەباس ــێکمان بۆ دێت تاوەکو ئەو ئاواتەمان لانی کەمێکیش بۆ بێنێتە دی؟ نا زەحمەت\nحوسێن سەبزیانی عاشق بە سینەما دەربارەی مەعشوقەکەی دەڵێت: ڕێگەمدا ئەو خۆشەویستیەی هەمە بۆ سینەما ژیانم وێران بکات، بەڵام هێشتا بەپەرۆشم بۆ بینینی فیلمێکی چاک، گرینگ نیە کێ درووستی دەکات، بەڵکو تەنها بینینی فیلمەکە گرینگە، سینەما وایکرد کارەکەم لەدەست بدەم، بەڵام سینەمام هەر خۆشدەوێت"
  },
  {
    "id": 72,
    "p": 72,
    "idPoster": "https://lh3.googleusercontent.com/TQ8v2qedsi_E0Eu5qLb4aqLuDjP2EjTjbYDz5pFuvdWWSER2ZWpvgMJmnI9-e_zjyFh4tArJR7Gm9noWC1w1QjbDDxBEWOkv69WWYZCeDeTqJXO0ESHmyNiH46BlS-7YfSp9a2H6Bw=w2400",
    "typeFilm": "film",
    "typeTop": "top",
    "memberNameEnglish": "ali-jaf",
    "title": "Come And See 1985",
    "photo": "Come and see.jpg",
    "writingN": "عەلی جاف",
    "nameF": "وەرە و ببینە ١٩٨٥",
    "description": "\nمردن، وێرانکاری، بێئومێدی، ئازار\nدوا بەدوای ئەوەی فلۆرۆ  ـی منداڵ بە حەزی خۆی چەکێک دەدۆزێتەوە و ئاواتەی دێتە دی، ئیتر لەسەریەتی بچێتە پاڵ تاقمی یەکێتی سۆڤیەتی ئەوکاتە و دەبێت لەگەڵ سەربازانی ئەڵمانیا بجەنگێت\nیەکێک لە باشترین و واقیعیترین فیلمە جەنگیەکان لەمێژوو فیلمی ( وەرە و ببینە ) ــەیە،ناوی فیلمەکە لەیەکێک لە ئایەتە بەهێزەکانی کتێبی ئینجیل وەرگیراوە، لەو فیلمە دەرهێنەر زۆر بە ئاشکرا باس و خواسێکی چڕی ئەو جەنگە خوێنڕێژە دەخاتە بەرچاوی بینەر بەشێوەکی زۆر ترسناک و جەرگبڕ بە شێوەیەک کە کۆستێکی دەروونی لای بینەر دەخوڵقێنی، ئەوە پیشانی بینەر دەدا کە چۆن نازیەکان لە ماوەی ٢ رۆژدا ٦٢٨ گوندیان خاپور کرد و سوتاندیان بە دانیشتوانەکانی ناویەوە\nلەو فیلمە کلیمۆڤ نایەت لایەنگری هیچ لایەک بکات بەڵکو فیلمەکە دەکات بە دوو بەش یەکێکیان جەور و ستەمی دەستەی هیتلەر کە چۆن ڕەحم بە منداڵی شیرەخۆرەش ناکەن و جەور و ستەمیان لەبن نایەت بەشی دووەمیش دەکات بە بەشی باسکردنی حاڵ و گوزەرانی ئەوکاتەی خەڵکی رووسیا بە تایبەت گوندنشینەکان بە دەست کارەکانی ئەو سوپایە ناحەزە\nدەکرێ بڵێین گەر هەر بینەرێک ویستی لایەنە ڕقەبەراتیەکەی هیتلەر ببینێت، دەتوانێت ئەو فیلمە ببینێت و لە قالبی ئەو فیلمە هۆلۆکۆستە دووبارانە بێتە دەرەوە و شتێکی جیاوازتر ببینێت، چونکە لەو فیلمەوە لایەنە دەروونیەکەی خەڵکی ستەملێکراو دەبینیت، دەرهێنەر لە چاو و دەروونی کچ و کوڕێکەوە دونیایەکی خوێناوی و مرۆڤگەلێکی دەروون وێران دەخاتە ڕوو. بە بینەرەکان دەڵێت وەرە و ببینە بزانە چی روویداوە، وە ڕێگا بۆ بینەر خۆشدەکات بە دڵی خۆی بڕیار لەسەر بابەتەکانی نێو فیلمەکە و بەگشتی هۆلۆکۆست بدات، ئایە هەر بەڕاستی هیتلەر ناحەق بوو؟ یان ڕوسیا و وڵاتەکانیتر شتانێکیان دەکرد و وای لە هیتلەر دەکرد ئەو کارە قێزەونانەی بکات، هەموو ئەو بابەتانە بینەر دەتوانێت بە دوو لایەن بڕیار بدات و لایەنی یەكێک بگرێت یان تاوانبار لەسەر حەقبوو یان بێت����ان\nگەورەیی ئەو فیلمە لەوەیە کە سپۆنسەرێکی جیهانی بۆ نەگیرا، بودجەیەکی گەورەی نەبوو، ئیفێکت و ئەکتەری زۆرباش و کامیڕای پێشکەوتووی نەبوو بەڵکو تەنها سیناریۆ و دەرهێنەرێکی نموونەیی و چەند ساونتراکێکی ئۆپێڕایی مۆزارتی هەبوو و بووە هۆکاری ئەوەی فیلمێکی چاک درووستبێ\nگەورە رەخنەگری سینەما رۆجەر ئیبێرت ٤/٤ بەو فیلمە داوە و لە بارەیەوە دەڵێت : ئێمە وادەزانین فیلمی جەنگی مادەم شتێکی سرووشتیە درووستکردنی زەحمەتە بەڵام کلیمۆڤ ئەمەی رەتکردەوە و فیلمێکی تەواو واقعی بەرهەمهێنا من وای دەبینم کەس توانای ئەوی نەبێ هەڵە لە فیلمی وەرەو و ببینە بدۆزێتەوە"
  },
  {
    "id": 73,
    "p": 73,
    "idPoster": "https://lh3.googleusercontent.com/8CDaToXFWCdJC-R4kpiuo81lxxJ9ex5AiuZsUHGRp8JDPUMHRhkbJNspQOvE_clcqMuZqdymr-HGvsxoxZwv6sMnbIxUSyblpxr2U2PEVR-uv6DC4autRvvNEXNcKSqd9OutzmodGQ=w2400",
    "typeFilm": "film",
    "typeTop": "top",
    "memberNameEnglish": "ali-jaf",
    "title": "The Battle Of Algiers 1966",
    "photo": "The Battle of Algiers.jpg",
    "writingN": "عەلی جاف",
    "nameF": "جەنگی جەزائیر ١٩٦٦",
    "description": "\nبەرپاکردنی شۆڕشێکی زیرەکانە بۆ سەندنەوەی ئازادی\nشەش ساڵ دوای ئازادبوونی گەلی جەزائیر لەدەست حکومەتی فەڕەنسا، لە ساڵی ١٩٦٦ دەرهێنەری ئیتاڵی  گیلۆ پۆنتیکۆرڤۆ هەڵسا بە درووستکردنی فیلمێک دەربارەی ئەو تەنگ و چەڵەمانەی گەلی بوێری جەزائیر چەشتیان لەپێناو ئازادبوونی وڵاتەکەیان، کە گشت فیلمەکەی لە شۆڕشی ٤ کەس کۆکردۆتەوە ٢ پیاو و ٢ ئافرەت\nلم فیلمەدا پۆنتیکۆڕڤۆ نەهاتووە گشت ئاسەوار و وردەکاریەکانی ئەم شۆڕشەت بۆ باسبکات، بەڵکو ناوجەرگەی پایتەخت و شوێنە گشتیەکان دەکاتە هەوێنی شۆڕش دژ بە داگیرکەر، لێرەدا ئەگەر سەیربکەین ئەو فیلمە تەنها بۆ گەلی جەزائیر نیە، ئەو ٢ کاژێرەی تۆ بۆ ئەو فیلمەی تەرخان دەکەیت وەکو زەنگێکە بۆتۆ، کە ژێر دەستە مەبە و کۆیلەی ئەو وڵاتە یاخود ئەو دارودەستەیە مەبە کە نازانن ژیانێکی خۆشگوزەرانی بەتۆ بدەن، تۆ تاکێکی و لەپاڵ تاکێکیتر تاکێکی بەهێزتر درووست دەکەن، دڵۆپە ئاوێک و دڵۆپێکیتر بەیەکەوە، دڵۆپە ئاوێکی گەورەتر درووست دەکەن. لێرەدا ئەو فیلمەش هەمان شتە بۆ حاڵەتی گەلی ئێمە و دەیان گەلیتری چەرمەسەر و لاواز و بێ ئیڕادە کە دەچەوسێنرێنەوە و تەنانەت دەنگیشیان لێوە نایێت\nبەکارهێنانی ئافرەت وەکو ڕەمزێکی ئازادیگەرانە دەشێت بۆ هەموو گەل و نیشتیمانێک ببێتە هەوێنێک، تاوەکو حەق و مافی خۆت وەرگریتەوە، ڕوونە لای زۆرینەمان کە ئافرەت لەچاو زاڵم و خوێن مژەکانی میللەت بە لایەنێکی لاواز دێتە بەرچاو، بەڵام ڕێک بە پێچەوانەیە، خۆ دەکرێت ئافرەت ئەگەرچی زۆر کەمیش بن بەڵام شۆڕشێک پەیا بکەن، نموونەش بۆ ئەو جۆرە قارەمانانە زۆرن یەکێک لەوانە ئەو ئافرەتانەن کە بەژداریان لەو فیلمە کردووە، کە هەر لە ڕاستیشدا زۆرینەیان بەژداری شۆڕشیان کردووە، جگە لەوانەی مردوون لەو سەردەمەی جەزائیر شۆڕشی هەڵگیرساند. نموونەی تریش هەن وەکو ئالیس ئوما کە لە دژی حکومەتی ئۆغەندا هەڵگیرسانی شۆڕشی کرد، یاخود لە ساڵی ٢٠١١ زیاتر لە ٤٠ هەزار ئافرەت هەڵسان بە شۆڕشێکی ئاشتیخوازانە لەدژی لۆرێنت گباگبۆ  سەرۆکی کۆتیڤوار\nمێژوونووسێکی فەڕەنسی لە کتێبێکیدا بەناوی جەنگێکی دڕندانەی ئاشتی باسێکی پوختی هەم فیلمەکە هەم بارودۆخی ئەوکاتەی جەزائیر دەکات، تیایدا باس لەوە دەکات ئەو فیلمە دوورە لەوەی جەنگ بخاتەوە نێو جەزائیر بەڵکو دەیەوێت جەنگێکی ئاشتیخوازانە پیشانی تۆ بدات، وە جەخت دەکاتە سەر ئەو سەرباز و پلە باڵایانەی کە تا دوێنێ بۆ نازیەکان کاریان دەکرد، دواتریش هاتوونە بۆمب بەڕووی خەڵکی خۆیان دەتەقێننەوە، لەپای چی؟ تەنها زەوت کردنی ژیانی چەند سەد کەسێک، وە فیلمەکە لەکەشوهەوایەکی ئیتاڵیانە درووستکراوە و کامێڕا رۆڵێکی زۆر گەورە دەگێڕێت، بەجۆرێک کە باوەڕکردن بەوەی کە ئەو فیلمە لە ساڵی ١٩٦٦ درووستکراوە ئەستەمە\nئەم فیلمە ئاسەوارێکی هێندە گەورەی درووست کرد لەسەر دڵ و دەروونی خەڵکی جەزائیر و بەتایبەتی فەڕەنسا، تا گەیشتە ئەو ئاستەی تا ساڵی ١٩٧١ واتا ٥ ساڵ دواتر لە وڵاتی فەڕەنسا پەخش کردنی راگیرێت و دواجار لەو ساڵە فیلمەکە پەخشکرا"
  },
  {
    "id": 74,
    "p": 74,
    "idPoster": "https://lh3.googleusercontent.com/S025i2pVnnEnSiMZVn1fkAW2WpbE1mtVti3Q_NnOxM_cZhmqlIunvQe5AiihsZ89jIAoBZGKmW41EHo_DoxCfL2iOrMLymjJsvkS6ICd9bex5LJf1SJsLThcQSv6kczeMiLE-hUpmg=w2400",
    "typeFilm": "film",
    "memberNameEnglish": "ali-jaf",
    "title": "Biutiful 2010",
    "photo": "Beautiful.jpg",
    "writingN": "عەلی جاف",
    "nameF": "جوان ٢٠١٠",
    "description": "\nدوای ئەوەی ئەلیخاندرۆ گۆنزالێس هەریەکە لە فیلمی بابل و ٢١ گڕام ــی درووستکرد، ئینجا ٢٠١٠ هەستا بە درووستکردنی فیلمێکیتری دەربارەی مردن، ئێمەی بینەر دەتوانین ناو لەو ٣ بەرهەمەی بنێین  تریلۆجی مردن ــی ئەلیخاندرۆ کە لەهەر سێ فیلمەکە جەخت دەخاتەوە سەر مردن و هەوڵەکانی مرۆڤ بۆ ژیانکردن و خۆشبەختی\nفیلمی  جوان  پێنجەمین فیلمی بولبولە ئازادەکەی ئیسپانیایە، ئەکتەری گەورە خاڤێر باردێم رۆڵی سەرەکی هەیە، کە بە ڕۆڵ بینینێکی نایابەوە بۆ یەکەمجار لەمێژووی ئیسپانیا ئەکتەرێک پاڵاوتنی ئۆسکاری وەرگرت، گەر باسێکی فیلمەکە بکەین  فیلمەکە باسی پیاوێک ( ئوکسبال ) دەکات کە چۆن شەڕی دەستەویەخە دەکات لەگەڵ ژیان و مردن و خڕ کردنەوەی پارچە شکاوەکانی ژیانی لەپێناو بەخشینی ژیانێکی جوانتر بە خێزانەکەی\nدەکرێ ئێمە مەبەستی تایتڵی فیلمەکە لە جوان بکەینە ژیان جوان نیە چونکە لێرەدا ئەلیخاندرۆ چەند شەقامێکی شاری بەرشلۆنە دەکاتە سەنتەری ئەو ژیانەی کە کەس نەک حەز ناکات تێیدا بژیێت، بەڵکو حەز ناکات هەر بیبینێت، ئێمەی بینەر چەندین کەسی بریندار و پارچە پارچەبوو دەبینین، هەمووی لەدەوری یەک مەبەست تێدەکۆشن، ئەویش درووست کردنی ژیانێکی باشترە بۆخۆیان، تیایدا دەیان چین و توێژ دەبینیت ( ئینگلیز، چینی، ئەفریقی، ئیسپانی هتد.. )، وە ئەگەر پیاوێکی تاوانباری مێژوو پیسی خاوەن خێزانێکی پەرش و بڵاو لەلایەن دکتۆرەکەی پێی بگوترێت تۆ ماوەیەکی کەمت ماوە بۆ ژیان دەبێت چی بکات؟ لێرەدا ئوکسبال بەتۆ دەڵێت پێویستە چی بکەیت و چی نەکەیت\nهیچ شتێک وەکو ئەوە قوڕسنیە پارچە تێکشکاوەکانی ژیانت هەڵگریت و پێکەوەی بنێیتەوە لەکاتێکدا تۆ لاوازیت، لە جیهانی ئەو فیلمە و بە دڵنیاییەوە لە ژیانی راستەقینەش دەیان شتیوا هەیە، سەیر دەکەی ژیان توندوتیژە لەگەڵت، ئابڕووبەرە، خائینە بەهەموو شێوازێک، کەی مرۆڤ بیەوێت ژیانەکی نوێ دەستپێکات و هەڵەکانی راست بکاتەوە ئینجا ژیان مستەکۆڵەی بەهێزتری لێدەدات، چونکە دادپەروەری لەڕاست ژیانەوە زۆر کەمبووە، لێرەدا ئوکسبال کارەکتەرێکە پڕە لە هیوا و ڕوناکی، دەیەوێ ژیانی رێکبخاتەوە و دووبارە هەناسەی خۆشبەختی هەڵمژێت بەڵام\nئەلیخاندرۆ گۆنزالێس دەڵێ : هەتا ئەگەر ڕەشبینی تەواوی شوێنەکانی جیهانی داگیرکردبوو، هێشتا جوانی شتەکان چەندین هیوامان پێدەبەخشێت\n"
  },
  {
    "id": 75,
    "p": 75,
    "idPoster": "https://lh3.googleusercontent.com/6rQxDabOzoXBzY6ATCNQ_hc5b9tnNWcuskhvBFh2goi_b4Z33UGcIYmO2c0FIsup4GWhob_gseTVKOTJlsYhIemcN_nK-9mdVDAox322UJO-K3TrjZeoqrFmkN3ah1AzBLdnOEnVIA=w2400",
    "typeDirector": "director",
    "memberNameEnglish": "ali-jaf",
    "title": "Theo Angelopoulos",
    "photo": "Theo Angelopoulos.jpg",
    "writingN": "عەلی جاف",
    "nameF": " ثیۆدۆر ئەنجیلۆپۆڵۆس",
    "description": "\nوەکو چۆن فیللێنی شانازیە بۆ سینەمای ئیتاڵیا، تاڕکۆڤسکی بۆ سینەمای ڕوسیا،وە بڕیسۆن بۆ سینەمای فەڕەنسا، لەهەمان کاتیشدا، ڕەوایە بڵێین ئەنجیلۆپۆڵۆس شانازیە بۆ سینەمایە مامناوەندەکەی یۆنان\nئەنجیلۆپۆڵۆس، گەورە دەرهێنەری یۆنانی لەساڵی ١٩٣٥ لەدایکبووە، لەتەمەنی ٣٠ ساڵی یەکەمین کاری ئەکادیمی خۆی پێشکەش کرد، بەناوی  چیرۆکی فۆڕمینکس وە کۆتا فیلمی لەساڵی ٢٠١٢ بوو بەناوی جیهانی نادیار لە تەواوی ژیانی، توانی ١٦ فیلمی ئەکادیمی درووستبکات، هەم بەتەنیا، هەم بە یارمەتی دەرهێنەریتر، وە لەساڵی ٢٠١٢ دڵ و ئەقڵە دەوڵەمەندەکەی لەکار وەستا و پایەکی سەرەکی لە سینەمای یۆنان کەوت\nئەگەر باسێکی شێوازی بەرهەمەکانی بکەین، ئەوا دەڵێین.. ئەنجیلۆ سەرەتا کە فیلمەکانی دەستپێدەکات، چیرۆک و بابەت ونە، ئەو نایەت یەکسەری بتخاتە نێو ئەو جیهانە دڵڕەق و تەنیاییانەی کە درووستیان دەکات، بەڵکو تۆ ئامادە دەکات، وە بەگشتی هێمنیەکی تەواو درووست دەکات، کاتی درێژ بە فیلمەکانی دەبەخشێت، و بەشێوەیەکی کلاسیکی پەیامەکانی دەنێرێت، هەمیشە حەز دەکات دوو کەس یان کەسێک بکاتە هێمای فیلمەکانی، وە هەموو خۆشی و ناخۆشیەکان چیرۆکی فیلمەکانی بەسەر ئەوان بهێنێت، وە کەمترین ئاخافتن بەکاردێنێت، حەز ناکات زۆربڵێیی لە جیهانەکەی درووستبێت، بەڵکو دەڵێت تا پێویست نەبوو نابێ مرۆڤ قسەبکات، بۆیە دەڵێتە کارەکتەرەکانی کەم قسە بکەن، ئەگەریش قسەتان کرد! با لەکاتە ناهەموارەکان بێت، بێگومان ئاخافتن و وتوو وێژ کەمبێت، ئەوا بێدەنگیش زۆردەبێت، بەڵام بێدەنگیەکانی ئەنجیلۆ ترسناکن، چونکە ئەو تەنها ناخی مرۆڤ و کەسە تەنیا و وێرانەکان بەکاردێنێت بۆ ئەوەئ بێدەنگی درووست بکات، بەجۆرێک کە هەموو کارەکتەرەکانی کێشەی تایبەتیان هەیە، یەکێکیان بەدوای باوکی دەگەرێت، ئەویتر نەخۆشی هەیە و دەیەوێ تام لەژیان بکات، یەکێکیان ئازاری دوورە وڵاتی دەکێشێ، وە هتد... بۆیە زۆرجار بینەر خۆزگە دەخوازێت دەنگە دەنگێکی زۆر هەبوایە لە کارەکانی وەک لەوەی بێدەنگیەکی ترسناک هەبێت\nماوەیەک بەر لەوەی کۆچی دوایی بکات وتی چیتر سینەما بۆ پێشخستنی کۆمەڵگا نیە، بەڵکو خۆی دوای کۆمەڵگا کەوتووە، فیلمە کاریگەر و گرینگەکان هێواش هێواش وا لەناودەچن، بەڕاستی ناتوانم پێشبینی سینەما بکەم کە بەیانی چی بەسەردێت، پێشکەوتنی سینەما گومانی زۆری لەسەرە\nسینەما دۆستان پێویستیان بەوەیە بینەری فیلمەکانی ئەو پیاوە گەورەیە بن"
  },
  {
    "id": 76,
    "p": 76,
    "idPoster": "https://lh3.googleusercontent.com/CoFOgVEEPdEHUug_7zTwgoin3u7Fx2dYc0p-ERsTB12MdHHWV6Fi170QoCVA9hw1Wr5AfjLlM3t413CdVKqtZBP5EQNqMrbkf_UyqIKimIzeGGo7YlSwgVQTJAB82nanq_rQIlchoQ=w2400",
    "typeChamkakan": "chamkakan",
    "memberNameEnglish": "ali-jaf",
    "title": "cinematography",
    "photo": "Cinematography.jpg",
    "writingN": "عەلی جاف",
    "nameF": "سینەماتۆگرافی",
    "description": "\nسینەماتۆگرافی چیە و جۆرەکانی چین؟\nلەهەر فیلمێکی سینەمادا زۆر لایەن هەن کە فیلمەکەیان لەسەر بنیادنراوە، لەوانەش  سیناریۆ، دەرهێنان، ساوندتراک، ڤیژواڵ، هتد.. بەڵام هەندێکیان بە بنەچەی فیلم و بەرهەمە سینەماییەکان ناسراون واتە ئەگەر بەرهەمەکە یەکێک لەو بابەتانەی تێدانەبێت دەکرێت نەقسێک لە فیلمەکە درووستبێت\nیەکێک لەو لایەنە گرینگانەی فیلم سینەماتۆگرافی ــە یاخود با بڵێین گۆشەی کامێرا، وە ئەگەر پێناسەیەکی بکەین، دەڵێین: بریتیە لە ئامێرێکی کامێرایی یان پرۆجێکشنی، کە توانای گرتنی وێنەکانی فیلمەکەی هەیە بەشێوازێک کە چاوی ئاسایی مرۆڤ نەتوانێ بیبینێ، وە یەکەمین جار لەلایەن ئۆگەست لومیەر و لوی لومیەر لە ساڵی ١٨٩٥ هاتە درووست کردن\nجۆرەکانی سینەماتۆگرافی بەپێی ئەو ساڵانەی سینەمای تێدا تێپەڕیوە و شێوازەکانی:\n- سینەمیکرۆگرافی: ئەم جۆرە وەکو ئاماژەیەکە بۆ گرتنی دیمەنێک بەهۆی لێنزێک، یاخود بەخۆی تەلیسکۆبێک، کە وادەکات کامێراکە زیاتر دیمەنەکە بهێنێتە پێش و زیاتر روون بێ، ئەو جۆرەیان زیاتر لە فیلمی زانستی و خەیاڵی بەکاردێت وەکو نزیک کردنەوەی میکرۆبێک\n- سینەماتۆگرافی بازدانی کات کات بەسەرچوو: ئەم جۆرەیان ئاماژە بە گرتنی دیمەنێک دەکات کە تیایدا هیچ دەستکاریکردنێک بوونی نابێت، واتا گۆڕانی کاتە کە قورسترین جۆری سینەماتۆگرافیە، بەهۆی زۆری کاتەکەی بۆ نموونە ئاوابوونی مانگ و هاتنە دەرەوەی رۆژ، لێرەدا لەجیاتی ئەوەی چاوەرێی چەند سەعاتەک بکەی دەرهێنەر بە ٣ چرکە رۆژئاوابوونت نیشان دەدا\n٣- سینەماتۆگرافی ژێر ئاو: ستایلێکیتری وێنەگرتنە ئەمجارە لەژێر ئاو، کە دەتوانرێت لەناو تانکێک یان سێتێکی تایبەتی ستۆدیۆ ئەنجام بدرێت، زۆرترین بەکارهێانیان بۆ درووست کردنی بەرهەمە دۆکیومێنتاریەکانە، وە بۆ ئەم کارە دەبێ ئامێری دژە ئاوی تایبەت بەکاربێ هەتا ئامێرەکە لەکارنەکەوێ لەبەر تەڕ بوونی، ئەو جۆرە کارە لە سەرەتای سینەماوە هەیە بۆ نموونە لە فیلمی دەریاگەڕ ١٩٢٤ لە ژێر دەریاچەک چەندین دیمەن وێنەیان دەگیرێ\n٤- سینەماسکۆپ: ئەم جۆرەیان ئاماژەیەکە بۆ پرۆسەیەکی تەکنیکی وێنەگرتنی فراوان و گۆشە کراوە، بە سیستەمێکی لێنزی ئانافۆرمیک بە رێژەی ٢.٣٥:١ وە درووستبوونی دەگەرێتەوە بۆ ساڵانی پەنجاکان، کە دەیانویست کۆمپۆزشنێکی درێژ وێنەبگرن لە فیلمی گوریسی هێنری کۆستەر لە ساڵی ١٩٥٣\n٥- سینۆراما: ئاماژەیەک بۆ ستایلێکی دەگمەنی فیلم کە بەگۆشەی ٣٦٠ دیمەنەکە وێنەی دەگیرێت، لەرێگەی ١٠ پارچەی جیاوازی فیلمەکە لەکاتی وێنەگرتن، وە ١٠ پرۆجێکشن لەکاتی نمایشکردنەوەی دیمەنەکە، بۆ یەکەمجار ئەو تەکنیکە لە ساڵی ١٩٠٠ بەکارهات لە فەڕەنسا، بەڵام لەبەر سەختی و قورسی ئەو کارە تەنها دوای چەند کارەک ئیتر بە یەکجاری ئەو ستایلە مرد\n٦- ئەمەشیان وەکو سینۆراما، ئاماژەیەکە بۆ ستایلی وێنەگرتنی گۆشە دیمەنی ٣٦٠ پلە، بەڵام ئەمەیان ئاسانترە چونکە ٣ پرۆجێکتەر بەکاردێ ئەم پرۆجێکتەرانە لەهەمان کات ٣ گرتەی دیمەنەکە وێنە دەگرن و دواتر بە نەرم کردنەوە و تەڵخکردنی ئەو ٣ پارچەیە، ئێمەی بینەر وا هەست دەکەین یەک دیمەنی درێژی فراوان پەخش دەکرێ، بەڵام ئەمەشیان شکستی هێنا لەبەر ئەوەی زیاتر بۆ فیلمی دۆکیومێنتاری بەکاردەهات، بەڵام قورسە و ترسناکە کەسێک ٣ جار بەسەر شاخ بکەوێ تەنها بۆ ئەوەی یەک دیمەنی درێژ درووست بکرێت"
  },
  {
    "id": 77,
    "p": 77,
    "idPoster": "https://lh3.googleusercontent.com/p6_ltzMl_a9yKEH3k_ljdcnCFBS8uRFQioSTdutZzPCM2ThggDUbewvqKVZqGJ9YvxG-zJ28VjiPwglSBpm0E1tCcVzekvwwrh-jHQuFZMZ3m6ZiECktQ5JCekkZ9vyPBZINbZt1Dg=w2400",
    "typeDirector": "director",
    "memberNameEnglish": "ali-jaf",
    "title": "Federico_Fellini",
    "photo": "Federico Fellini.jpg",
    "writingN": "عەلی جاف",
    "nameF": "فێدریکۆ فیللێنی",
    "description": "\nمن هەمیشە هەر هەمان فیلم درووست دەکەمەوە، هەرگیز ناتوانم یەکێکیان بەسەر ئەویتر زاڵ بکەم\nلە جیهانی سینەمادا زۆر شت ئەگەری ڕودانی هەیە و ڕووشدەدەن، بێگومان هەندێکیان فیلمی رۆمانسی بەرهەم دێنن هەندێکیان ترسناک هەندێکیشان دراما\nلێرەدا جەخت لەسەر دەرهێنەرەک دەکەمەوە، کە بەهەموو پێوەرەک لەمەودای کارکردنی لەناو سینەمادا توانی دوو ژانەری زۆر دوور لەیەکتر تێکەڵ بکات، ئەوانیش  فانتازی و ریالیزم بوون واتا خەیاڵ و واقع\nفێدریکۆ فیللێنی ئیتاڵی یەکێکە لە ئاقڵترین و پڕ بەرهەمترین دەرهێنەرەکانی هەموو سەردەمەکان و بە تایبەت ئیتاڵیا، لە ساڵی ١٩٢٠ هاتیتە بوون، ئەو یەکەم کاری خۆی لە ساڵی ١٩٥٠ کرد بەناوی  رووناکی هەمەجۆر  فیللێنی لەمیانەی ئەو ٤١ ساڵەی کە لەژیانی هونەری و پڕ خزمەتی سینەما تەرخانی کرد، هەمیشە وا هەستی کردووە کە بتوانێت کارەکانی بە شێوەی  نیۆ ریاڵیزم واتا  راستەقینەخوازی نوێ  بکات بەڵام لەبەر رێزی بۆ سینەمای وڵاتەکەی حەزی نەکرد لە بارودۆخی ناتەواوی وڵاتەکەی دوورکەوێتەوە و نوێگەری بکات، نموونەی دڵسۆزیشی بۆ وڵاتەکەی فیلمی رۆما، شاری کراوە ــەیە کاتێک ئەرکی دەرهێنانی فیلمەکەی راسپاردە رۆبێرتۆ رۆسێلنی بە ئاشکرا دڵسۆزی فیللێنی دیارە بەرامبەر وڵاتەکەی، نموونەیتریش فیلمی  خۆشەویستی لەنێو شاردا کە بە خۆشەویستی دوو ڕەگەز هەموو هەست و سۆزی بەرامبەر نیشتیمان دەردەخات\nفیللێنی هەمیشە رووداو و ڕەوتی سەرەکی فیلمەکانی چەند خەیاڵێکن، بەڵام پڕاوپڕ لە واقع، بۆیە هەمیشە بە وتەی خۆی بیرۆکەی فیلمەکانی لە یەک دەوردا دەخولانەوە، لە فیلمەکانی جەختی لە تاکە کارەکتەرەک دەکردەوە و تا کۆتایی لەگەڵی دەبوو زۆرجاریش کەسەکە بە روخان کۆتایی پێدەهات، نموونەش بۆ فیلمی کارەکتەری تاک پایسکل دزەکان و شەوەکانی کابیریا وە تاکە جارێک کە پشتی لەو دوو ژانەرەی کردبێت، کە باسمان کرد لە فیلمی هەشت و نیو بوو کە لە ریالیزمەوە چوو بۆ خەیاڵ و فانتاسی، لەو فیلمەدا بە ئاشکرا خەیاڵ و خەونی بە بینەر بەخشیە، تەنها لەبەر ئەوەی بینەر بێزار نەبێت لەو هەموو قسە و وردەکاریەی فیلمەکە، هەر لەبەر خاتری هەودارانی بێرگمان ــیش دیمەنێکی ناوازەی فیلمەکەی لە فیلمی مۆری حەوتەم وەرگرتیە، تەنها وەکو خۆشەویستیەک بۆ بلیمەت بێرگمان\nلە ئێستا و رابردووشدا فیللێنی هەر قوتابخانە بووە ئەوەتا چەندان گەورە دەرهێنەر لەسەر رێبازی ئەو رۆیشتوون نموونەش وەکو  بێرتۆلۆچی و سۆرێنتینۆ و ئەنتۆنیۆنی و دینۆ ریسی ئەو دەرهێنەرێکی زۆر ئارامبوو بە شێوەیەک کە هەر کەسێک کاری لەگەڵ دەکرد کاری دووبارەی دەکردەوە، نموونەش وەکو  مارسێلۆ ماسترۆیانی و گویلیتا ماسینا  هتد..، وە هەمیشە حەزی دەکرد قسە و باس زۆربێ لە فیلمەکانی، بۆ ئەوەی قەناعەت بە بینەر بهێنێت کە دەبێ ژیان بە گوفتار و قسەبازیەوە بکرێت، ناکرێت مرۆڤ هەمیشە کڕ و بێدەنگ بێت\nلە وەسفی ئەو پیاوە گەورەدا سکرۆسێزی دەڵێت : لەکۆنەوە توانیومانە وشەی گەورە و گرینگ بۆ کەسانی وەکو کورۆساوا و جۆن فۆرد و وێڵس بەکاربهێنین، وە دەتوانین بۆ فیللێنیش هەمان قسە بکەین، بەڵام فیللێنی شتێکی زۆر تایبەتی هەبوو، ئەو تێروانینێکی تایبەتی هەبوو بۆ جیهان، ئەو شیعری بۆ مەبەستی ریالیزم بەکاردەهێنا، ئەو وێنەی جوانی لێدرووست دەکردن، لەهەمان کاتیش نوێگەری بوو بۆ سەردەمەکەی"
  },
  {
    "id": 78,
    "p": 78,
    "idPoster": "https://lh3.googleusercontent.com/ppOr-zngFfRR8GS5NEibfOW4x3gbJsv_rGxM5Z2K9vXP82I3_54hfZznlijv1qBuT4Q2Fej9fAZVgLZ682tlqyqPTMnlovjn-8F4e5rsiKz4kCcDEthOVudWk06BVGJlvu4UNQ30gQ=w2400",
    "typeFilm": "film",
    "memberNameEnglish": "ali-jaf",
    "title": "The Great Beauty 2013",
    "photo": "The great beauty.jpg",
    "writingN": "عەلی جاف",
    "nameF": "جوانی مەزن ٢٠١٣",
    "description": "\nجوانییە مەزنەکە ٢٠١٣\nڤلادمێر مارتینۆڤی ڕووسی دەڵێت : پیاو لەژیانیدا دووجار بەڕووی ڕاستیەکان احساس دەیگرێت، یەکەمیان کە دەبینێت منداڵێکی تازە لە دایکبوو دەگریێت، دووەمجار کاتێک گوێی لە زەنگی مردنی مرۆڤێک دەبێت\nپلۆتی فیلمەکە: جێپ گامباردێلا ــی زەنگین لەگەڵ ئەوەی ڕێزێکی زۆری هەیە لەلایەن کەسانی دەوروبەری و ژیانێکی باش دەژیێت، بەڵام دڵخۆشنیە و حەز دەکات سەردانێکی کاتی گەنجی بکات و دووبارە ڕۆمان بنوسێتەوە، لە حەزی سەرەکی خۆیەتی و لێی ون بووە\nفیلمی  جوانیی مەزن  باشترین فیلمی سۆرێنتینۆ وە یەکێک لە باشترینەکانی مێژووی سینەما و ئیتاڵیا، دەکرێ ئەو فیلمە ورد و قوڕسە بخەینە نێو باوشی فیللێنی بەهۆی فیلمی  La Dolca Vita  کە هەمان ریتم و شێوازی هەیە. بەڵام جوانیی مەزن تەکنیکی نوێتر و کاری جوانتری تێدا کراوە، بەپێی ئەو زەمەنەی فیلمەکەی تێدا خوڵقاوە. وەکو سیفەتێکی هەمیشەیی سینەمای ئیتاڵیا، ئەو فیلمەش وەکو شانۆنامەیەکی خەماوی و پێکەنیناویە، تیایدا لە ڕوانگە و بیرەوەریەکانی گامباردێلای کارەکتەری سەرەکی فیلمەکە چەندین شتمان بۆ دەخاتە ڕوو  ئازارەکانی نێو شاری ڕۆما، کاڵبوونی خۆشەویستی، بە هەدەرچوونی کاتەکانی ژیان، نەبوونی دڵخۆشی، مردن، هتد..  دەبینین تەنانەت لە شارێکی نازداری وەکو ڕۆما کەسێکی تەمەن ٦٥ ساڵی زەنگین هەست دەکات ژیانی بەهەدەرچووە، وە تا ئێستا نازانێت خۆشبەختی واتای چیە، کەواتە لێرەدا ڕوکەشی پارە هیچ دەورێکی نەبوو لە دڵخۆشی کەسەکان، بەڵکو دڵخۆشی مرۆڤ زۆرجار شتانێکی لاوەکین، بۆ نموونە گامباردێلا گەنجێتی و کاری نووسەری دەویست. سۆرێنتینۆ هەڵساوە هەمان کاری فیللێنی دووبارە کردۆتەوە کە لەو فیلمەدا چیرۆکێکی تەواوی بەتۆ نەداوە، بەڵکو وەکو زنجیرەیەکە لە ژیانی گامباردێلا، هەر لەو کاتەی پێ دەنێتە تەمەنی ٦٥ ساڵی، هەر لەگەڵ ئەو ساتە تۆ لەگەڵ گامباردێلا دەژیت، هەست دەکەی دوو دڵیەک لەودا هەیە، ئەو دەگری و پڕ بە دڵ خەمۆکی دەیگرێت، کاتێک دەبینێت کەسێکی گەنج دەمرێت و هێشتا تامی ژیانی نەکردووە، چونکە خۆزگە بەو دەخوازێت کە گەنج بووایە و ئامانجەکانی بپێکایە، قەیچیەکە با مردن بێت گەرچی گەنجیشم بەس خۆ باشترە لەوەی کە ژیانێکی پوچی دوورودرێژ بەسەر ببەم\nڕوونە لای هەموومان پیاوێكی زەنگینی سەڵت دەتوانێت بە دەیان ئافرەت لە دەوری خۆیدا خڕ بکاتەوە بەڵام چ سودێکی هەیە ئەگەر تەنانەت یەک پەیوەندی خۆشەویستی راستەقینەت نەبێت؟ تۆ تەنیایت کەواتە ئا لێرەدا سۆرێنتینۆ ئەو لایەنەی مرۆڤی تەنیای ورووژاندوە، وە هەندێکجار مرۆڤ هەست بەوە دەکات ژیان یاریەکی لەگەڵ دەکات و هەمووی تەنها تەڵەکەبازیەکە و هەموومانی تێکەتینە، چونکە تۆ رابردوو ناتوانیت بگۆڕیت، تەنانەی بە لایەنە واقعیەکە تۆ لوتی خۆت ناتوانیت بگۆڕیت، وە هەموو ئەو شتانەی هەمانە وەکو هەست و پارە و بێدەنگی و ترس و جوانیمان گشتی بۆ کوێ دەڕوا لە کۆتاییدا؟ ژێر خاک کەواتە هەموو ئەو شتانە تەنها فێڵێکن و مرۆڤی پێدەخەڵەتێنرێت\nفیلمی جوانیی مەزن براوەی ئۆسکاری باشترین فیلمی بیانی ساڵی ٢٠١٣ ــە بە دینەمۆی سینەمای ئیتاڵیای دەزانن لە سەدەی ٢١، وە سەرەتا سۆرێنتینۆ ناوی فیلمەکەی بە  l'apparato umano کە هەمان ناوی ئەو ڕۆمانەیە کە گامباردێلا لە فیلمەکە کاری لەسەر دەکات بەڵام دواتر ناوەکەی گۆڕی، وە بە گشتی هەندێک دیمەن و دایەلۆگی فیلمەکە لە ڕۆمانی نادیە وەرگیراوە کە لەلایەن ئەندێ بریتۆن نووسراوە\n"
  },
  {
    "id": 79,
    "p": 79,
    "idPoster": "https://lh3.googleusercontent.com/jrPsA3Udj0TBqEHrxo2gbYDGBcgxv0Uky6YUizu0P22tAAXAa53INbIyRvuPik4ULt4fRH7KuvYmewNlXRMH1P3502g8TQUtSq4_d2eaGqKMcdt7nwkpjG0ZaYASCikLPh5-Pj8dZw=w2400",
    "typeGenre": "genre",
    "memberNameEnglish": "ali-jaf",
    "title": "Animation",
    "photo": "Animation.jpg",
    "writingN": "عەلی جاف",
    "nameF": "ئانیمەیشن",
    "description": "\nئانیمەیشن وەکو هەر جۆرێکیتری فیلم بینەرێکی بەرچاوی هەیە لە جیهاندا، بۆیە بە پێویستم زانی باسێکی پوختی ئانیمەیشن بکەم\nئانیمەیشن  : ئاماژەیەکە بۆ فیلمێک کە لەرێگای کێشانی وێنە درووست کراوە، بەچەند جۆرێک ئەو وێنانە درووست دەکرێن، هەندێکیان بەشێوەی دیجیتاڵین وەکو کۆمپیوتەر، یاخود بە بەکارهێنانی سێبەر و بوکەڵە و گرتەی فۆتۆگرافی، کە وەکو فیلمێک دواتر بەیەکەوەیان دەبەستنەوە و جولەیەک پەیدادەکەن. وە بۆ درووستکردی هەر دیمەنێک دەبێ (  خانە / گرتە ) درووستبکرێت وە بۆ هەر نزیکەی ١٠ خولەکێک دەبێ نزیکەی ١٤ هەزار خانە هەبێت تاوەکو درووست دەکرێت. هەر لەسەرەتای سینەماوە ئانیمەیشن هەبووە، بەڵام بەو شێوەیەی ئێستا پێشکەوتوو نەبووە، ئەوکاتە زیاتر بە کێشانی وێنەی دەستی یاخود تابلۆیەک کارەکانیان دەکرد\nئانیمەیتەر  : دەتوانین بڵێن ڕوحی ئانیمەیشنەکە لای کەسایەتی ئانیمەیتەرە، ئەوەش بەهۆی ئەوەیە کە ئەو کەسە بەرپرسیارە لەکێشانی ئانیمەیشنەکە، یاخود دیزاین کردنی گشت دیمەن و کارەکتەرەکان، بۆ نموونە هەڵبژاردنی ڕوخساری کارەکتەرەکە، درووستکردنی ئەو شوێن و بارودۆخ و کەشوهەوایەی دیمەنەکەی لێدرووست دەکرێت، یاخود ڕەنگی کارەکتەرەکان دەکەن، یان جوڵەیان پێدەدەن. زۆرجاریش هەم دەرهێنەر هەم ئانیمەیتەر هەمان کەسن، بەتەنیا هەردوو کارەکە دەکات نموونەی باڵاش وەکو ( هایاو میازاکی و ماکۆتۆ شینکای )\nگرینگترین سێ جۆرەکەی ئەنیمەیشن کە زیاتر کاریان لەسەر دەکرێت و شایەنی باس کردنن بریتین لە :\n١- ئانیمەیشنی سەرەکی : ئەم جۆرەیان دەتوانین بڵێین سەدا ٩٠ ـی کارەکان بە کۆمپیوتەر و تەکنەلۆجیای دیجیتاڵ دەکرێت، تەنها هەندێک دیمەنی پێویست نەبێت کە کاری دەستی یاخود تابلۆیی بۆ بەکاردێت\n٢- ئانیمەیشنی خانەیی : جۆرێکی ئانیمەیشنە کە ستایلەکەی لەڕێگای بەکارهێنانی خانە و سێڵە، کە کارەکتەر و دیمەنەکانی لێوە درووستدەکرێن، خۆی هەموو کارەکتەر و دیمەنەکان بە سێڵ درووست دەکرێن، ئینجا بۆ ئەوەی بتوانرێت دیمەنی دواوەی کارەکتەرەکان لەگەڵ کارەکتەرەکە یەک بگرێت لەو حاڵەتە یەک سێڵ لە کارەکتەرەکە وەردەگیرێت و دیمەنی دواوەی یاخود بەشەکانی تریش جەستەی کارەکتەرەکە درووست دەکەن، ئەمە ئاسانکاریەکی زۆری کردووە بۆ ئانیمەیشن درووستکەرەکان، چونکە لەجیاتی ئەوەی هەموو جارێک خانەکە درووست بکات دەچێت هەمان خانە بەکاردەهێنێتەوە و کارەکانی خۆی دەکات\n٣- ئانیمەیشنی بوکەشوشە: لەم جۆرەیاندا بوکەشوشەی ( ثری دی / 3D ) بەکاردەهێنرێت و جوڵەیان پێدەدرێت، لەجیاتی ئەوەی وێنەیان بکێشرێت، یاخود بە شێوەی دیجیتاڵی خانەیی کارەکان بکەن، بەگشتی ئەو پرۆسەیە لەرێگای تەکنیکی ( وەستانی جوڵە) دێتە درووست کردن، کە بوکەڵەکە دەجوڵێنرێت و وێنەی دەگیرێت، بەو شێوەیە چەندین وێنە بەدوای یەک دەگیرێن و دیمەنێکی لێدرووست دەکرێت. وە یەکەمین کەس کاری لەو بوارە کرد و نوێگەری خستە جیهانی ئانیمەیشن  ویلیس ئۆبڕاین  بوو لە فیلمی ( جیهانی ونبووی ١٩٢٥ ) وە لە فیلمی ( کینگ کۆنگ ) ــی شۆیدساک، وە بۆ یەکەمین جار بەشێوەیەکی پڕ تەکنیکی لە ساڵی ١٩٣٣ بەو ستایلە فیلمێکی درێژ درووستکرا، وە لەناوەڕاستی سەدەی ٢٠ لەچەندین فیلمی ژانرای  ئاکشن و بیۆگرافی و خەیاڵی زانستی  پەرە بەو ستایلە درا، یەکەمین جاریش لە هۆڵیود لەلایەن  ڕەی هاریهاوسن  لە فیلمی ( پێکدادانی زەبەلاحەکان ) بەو ستایلە فیلم بەرهەم هات و ئانیمەیشنی بوکەشوشە گەیشتە لوتکە، لە سینەمای ئێستاشدا زۆر کەم ئەو ستایلە ماوە بەجۆرێک خەریکە دەمرێت بەڵام لە ساڵی ٢٠١٨ لە فیلمی  دورگەی سەگەکان  ــی ویس ئەندەرسن کەمێک بوژانەوە لەو ستایلە بەدی دەکرێت"
  },
  {
    "id": 80,
    "p": 80,
    "idPoster": "https://lh3.googleusercontent.com/48iKp9daMNT44GdfLgDtvVPyu_v404NoTUABp97QpMMrTjo9i5_IMxM55E58CYDx996T3LU2kyAQzQAEMAPUCgxS6kMwThfsjdHiYi6etVuHZ7hOwn7Fos-YY6KDbAvCZFRLrqUw-w=w2400",
    "typeFilm": "film",
    "memberNameEnglish": "ali-jaf",
    "title": "Salò, or the 120 Days of Sodom 1975",
    "photo": "Salò, or the 120 Days of Sodom.jpg",
    "writingN": "عەلی جاف",
    "nameF": "سالۆ, یان ١٢٠ ڕۆژی سۆدۆم ١٩٧٥",
    "description": "\nدرووستکردنی فیلمێکی ترسناک\nفیلمی  سالۆ یان ١٢٠ ڕۆژ لە سۆدۆما  لە ڕۆمانێکی گەورە فەیلەسوفی فەڕەنسی  مارکس دۆساد  وەرگیراوە و  پیەر پاولۆ پازۆلینی  کردوویەتی بە فیلم، وە ناوی فیلمەکەش لە شارۆچکەیەکی ئیتاڵیاوە هاتووە، کە ناوی سالۆ ــیە، وە بۆیە ئەو ناوەی لێنا تاکو فیلمەکە ڕوخسارێکی ئیتاڵی هەبێت، دۆساد کەسێک بوو کە لەژیانیدا بڕوای بە ٣ شت هەبوو، ( سێکس، خواردن، خۆبەتاڵ کردنەوە لە پیسایی ). لای ئەو مرۆڤ تەنها بۆ ئەو ٣ بابەتە دەژی، ناوەکەشی هەر لە سادیزم وەرگیراوە، چونکە دەستووری سادیزم تەنها باسی ئەو ٣ بوارە دەکات و چێژ لەو سێیە وەردەگرن، لەو فیلمەدا هێرشێکی مێژووی و کاریگەر خراوەتە سەر فاشیزم، بۆیە پازۆلینی هاتووە کاری بە ڕۆمانەکەی دۆساد کردووە، بەڵام نەهاتووە ئەوەی ئەو باسی کردبێت لە کتێبەکەی ئەویش بیهێنێتە ناو فیلمەکەی، بەڵکو خۆی جیهانبینی و ستایلەکی تایبەتی بە فیلمەکە داوە، بێگومان ئەوەی پازۆلینی بناسێت دەزانێت چەندە دەرهێنەرێکی بە جەرگ و بوێرە، بە جۆرێک کە دەیزانی ئەو فیلمە مەترسی لەسەر ژیانی درووست دەکا بەڵام جەنگی ژیان و مردنی کرد، لە کۆتاییشدا بە تیرۆر کردنی خۆی بەکۆتا هات و ئەو فیلمەشی بووە کۆتا کاری پازۆلینی لە مەوداوی سینەما\nبە چیرۆکی فیلمەکە دەست پێدەکەم، فیلمی سالۆ باس لە قەشە و سەرۆک کۆمار و خاوەن شکۆ و شازادەیەک دەکات، ئەو چوارە هەڵدەستن بە ڕفاندنی ١٦ لاوی کچ و کوڕ و دەیانبەن بۆ مارزابۆتۆ، بۆ ماوەی ١٢٠ ڕۆژ کە وایان لێدەکەن دەستدرێژی بکەنە سەر یەکتر و هتد\nلایەنی سەرەکی فیلمەکە باس لە لایەنێکی دانتێ دەکات کە بەهەشت و دۆزەخ و بەرزەخ ـە بەڵام لەو فیلمە پازۆلینی ئەو ٣ ڕوکنەی بە ٤ بەش باس کردووە، کە هەموو فیلمەکە لەو ٤ بەشە پێک دێت ( دەستپێکی فیلمەکە بە ناوی جەهەنەم، دووەم سێکس، سێیەم پیسایی، چوارەم خوێن ڕشتن )\nئەم فیلمە یەکێکە لەو فیلمانەی کە مناقەشەکی زۆر هەڵدەگرێت، تا ئێستاش لە زۆر وڵاتی دونیا پەخشکردنی قەدەغەیە، بەهۆی زۆری جەستەی ڕووت و خوڵقاندنی کەشوهەوایەکی توندوتیژ و سێکسیەکی پیس، ئەو فیلمە ڕقی پازۆلینی دەرناخات بەرامبەر مرۆڤ، بەڵکو باسی خودی ڕقی مرۆڤ دەکات و وەسفی دڵ ڕەقی مرۆڤ دەکات، ئەو دێت هێڕش دەکاتە سەر تەواوی بەها ئایینی و سیاسی و هونەریەکانی ئەو سەردەمەی تێیدا ژیاوە، تەنانەت هێرش دەکاتە سەر هونەری ئەو کاتەی سینەماش، باسی ئەو کەسانە دەکات کە جڵەوی وڵات و دونیایان لەژێر دەستە بەڵام پیس و پەڵۆخی ناخیان و هەستە هەوەس بازیەکانیان دنیایان کاول کردووە، ئەو فیلمە هێندە ورد دەرهێنراوە تاکو ناویان لێناوە فیلمی دەرگای جەهەنەم \nفیلمی سالۆ بڕیار وابوو تریلۆجیەکی ٣ فیلمی بێت، بەڵام حەیف تیرۆر کردنی پازۆلینی نەیهێشت درێژە بەو پەیامە بدرێت، تا بزانین پازۆلینی چیتری لە هەگبەیە بەرامبەر فاشیزم و دەسەڵاتی بۆگەن و ئایین بەکارهێنان لەلایەن دەسەڵاتەوە بۆ مەرامەکانیان کە ئەوە کێشەی سەرەکی پازۆلینی بوو بۆ ئایین"
  },
  {
    "id": 82,
    "p": 82,
    "idPoster": "https://lh3.googleusercontent.com/eGykjP6s9rRuWZ5byTIPyOb3JXDl0HA0FBhuDYfFJDOWUdMynxnGOZx2y9e1LxgGatteTiia72z13dTSJAoIJwCMyabP_twBdbZlALFPDmZo7-WjcOp3CzVBkv4JB54L4Iaz2FQEpQ=w2400",
    "typeChamkakan": "chamkakan",
    "memberNameEnglish": "ali-jaf",
    "title": "Surrealism",
    "photo": "Surrealism.jpg",
    "writingN": "عەلی جاف",
    "nameF": "سوریالیزم",
    "description": "\nزۆرێک لە بینەرانی سینەما ئەگەرچی بینەری فیلمێک یان دووانی سوریالیزم بوونە، بەڵام نازانن و هەستیان بەوە نەکردووە کە واتای ئەو وشەیە یاخود جۆری ئەو فیلمە چیە و لە چیەوە هاتووە و چ بایەخەکی هەیە لە سینەما\nسوریالیزم : ئەو چەمکە لە سینەمادا بەکاردێت کە ئاماژەیە بۆ بزاڤێکی سەربەخۆ، کە بەرهەمەکانیان لە چوارچێوەی سوریالیزم دەخولێنەوە. سەرەتای دەرکەوتنی دەگەڕێتەوە بۆ سەدەی ڕابردوو لە ئەوروپا و هەر لەوێ پەرەی سەند. بەڵام یەکسەر نەهاتە نێو سینەما، سەرەتا لە هونەری وێنەکێشان و ئەدەب و هتد.. بوو، پاشان هاتە نێو جیهانی فیلم. سوریالیزم لە سینەمادا پەیوەندیەکی پتەوی بە بزووتنەوەی  دادا یاخود دادایزم  و  ئاڤانت گاردن  هەیە، کە هەردوو لایەنەکە پێکهاتوونە لە دەیان هونەرمەند و تابلۆکێشی ئەو سەردەمە، هەموو تیرۆیەکانیش لەژێر بیرۆکەکانی دەرونناسی گەورەی نەمساوی  فڕۆید  ــە، کە هونەرمەندان یاخود سینەماکارانی ئەوکاتە دەیانویست هەرچۆنێک بێت تەنها لایەنی نەستی مرۆڤ بخرێتە جوڵە لەبەرمابەر فیلمەکە، یاخود تێڕوانینێکی سیاسی و ئایدۆلۆجیەکی چەپگەری و دژ بە سیاسەت لایان بچەسپێت\nچەسپاندنی ئەو لایەنە دەگەڕێتەوە بۆ ئەو دوو کتێبە مانیفێستۆیەی کە لەلایەن  ئەندرێ بریتۆن و یڤان گۆڵ  نوسران لەنێوان ساڵای ١٩٢٤ تان ١٩٣٠ کە بوونە بناغای سوریالیزم، لەو دوو کتێبە بریتۆن داوا دەکات لە هونەردا تەنها هەست و نەستی هونەرمەندەکە خودی خۆی پیشانبدرێ، بەبێ بوونی هیچ سنوور و هۆکارێکی لۆجیکی و ڕیەلیزم، یاخود خۆبەستنەوەی هونەرمەندەکە بە کۆت و بەندی هونەری کلاسیکی و یاسا و ڕێساکانی هونەری کلاسیک\nسینەمای سوریالیزم داوا هەم لە بینەران هەم لە دەرهێنەران دەکات کە تەنها لەڕێگای خەون و نەستیاندا سەیری ناخی خۆیان بکەن، نەک بە ڕێگای ڕیەلیزم. هەر لە ماوەی ئەو کاتەی دوو مانیفێستۆیەکە بڵاو کرانەوە چەندین هونەرمەندی سەر بە فەڕەنسا و وڵاتانی تری ئەوڕوپا هەندێک کورتە فیلمێکیان درووست کرد لە چوارچێوەی سوریالیزم، کە باشترین و سەرنجڕاکێشترینیان  سەگی ئەندەلووس ١٩٢٩  ــی لویس بانوێل و سەلڤادۆر دالی بوو پاشان فیلمی  چەرخی ئاڵتونی ١٩٣٠  کە هەر بانوێل دەرهێنەری بوو کە تەواوی فیلمەکەی لە چەند خەونێکی خۆی و دالی کۆکردبۆوە و باسی خەونەکانی خۆیانی کردبوو کە ئەو گەورەترین دەستکەوت بوو بۆ بزاڤی سوریالیزمی ئەو کاتە\nئەو دەرهێنەرانەی جوڵەی زۆر تایبەتیان بەو بزووتنەوەیە داوە و دەتوانن بینەری فیلمەکانیان بن بریتین لە دەیڤد لینچ، ستانلی کوبریک، ئەلیخاندرۆ جۆدۆرۆسکی، دارین ئارۆنۆڤسکی، گاسپەڕ نۆی، ویم وێندەرسن، تیم بەرتن هتد"
  },
  {
    "id": 83,
    "p": 83,
    "idPoster": "https://lh3.googleusercontent.com/KgLRDK98xA2uemMWQSCc7lomxMJ32Iot69ocY7_Gi7mz4AOmLUYYC8AV0Q4fuPCyRmpd3poV5Aj2folvexlihgbmbg3fR6EDoYJJDXWytY268m2-p8ZKCeHQkvn58BUvHx0EJcxxUw=w2400",
    "typeFilm": "film",
    "memberNameEnglish": "ali-jaf",
    "title": "21 Grams 2003",
    "photo": "21 grams.jpg",
    "writingN": "عەلی جاف",
    "nameF": "٢١ گڕام ٢٠٠٣",
    "description": "\nئێمە چەند جار دەژین؟ چەند جار دەمرین؟ خەڵک دەڵێن کاتێک دەمرین ٢١ گڕامەکە هەموو لە دەست دەدەین. وە تا چەنێک ئەو ٢١ گڕامە بوونی هەیە؟ چەنێکی لە دەست دەدەین؟ کەی ئەو ٢١ گڕامە لە دەست دەدەین؟ چەنێک لەو گڕامانەمان لێدەڕوات؟ چەنێکی لێ قازانج دەکەین؟ چەنێکی لێ قازانج دەکەین؟ بیست و یەک گڕام. کێشی ٥ دانە نیکل. کێشی باڵندەیەک، کێشی کاغەزێکی چۆکۆڵاتە، دەبێ کێشی ئەو ٢١ گڕامە چەند بێت؟\nفیلمی  ٢١ گڕام  فیلمێکی نموونەیی و بەهێزی پارچە پارچەکراوی  ئالیخاندرۆ گۆنزالێز ــە، کە هاوشێوەی فیلمی  بابل  فیلمەکەی بە تەکنیکی چیرۆکێکی تێکچوو درووستکردووە، کە پێت ناڵێت ئەو دیمەنە داهاتوو یان ڕابردوو یان ئێستایە تا فیلمەکە تەواودەبێت. ئینجا لە کۆتاییدا هەموو فیلمەکە دەکاتە یەک چیرۆک و دەیبەخشێتە بینەر\nلەوانەیە بینەر ببپرسێت مەبەستی ئەو ٢١ گڕامە چیە؟! لەساڵی ١٩٠٧ پزیشکی ئەمریکی  دۆنکن مەکدۆگڵ  هەستا بە لێکۆڵینەوە لەسەر ٦ نەخۆش، کە نزیک کەوتبوونەوە کە مردن، لە کۆتایدا دوای ٧ ساڵ لێکۆڵینەوە، گەیشتە ئەو دەرەنجامەی کە کاتێک ڕۆح لە جەستەی مرۆڤ دێتە دەرەوە کێشەکەی ٢١ گڕامە، وە لەگەڵ هەر چرکەیەک نزیک بوونەوە لە مردن گرامێک دەچێتە سەر ڕۆحەکەی تا بە تەواوی دەبێتە ٢١.٣ گڕام\nباسێکی فیلمەکە و پەیامی ئەلیخاندرۆ دەکەین\nیاسایەکی گەردوونی و ڕۆحی و خوایی هەیە کە دەڵێت  دەبێت هەموو مرۆڤێک ئەزموونی مردن بکات جا چ خۆی بمرێت چ بە حاڵەتێکی مردن ئاسا دابڕوات لە ژیانیدا  بۆ نموونە کەسێک نەخۆشیەکی درێژخایەن و کوژەری هەیە، کەسێک خێزانەکەی لەدەست دەدات، کەسێک لەکۆڵ گرفت و بەرپەچەکانی ژیان نابێتەوە، ئەوانە ئەزمونی هێندە ناخۆشن کە ئەلیخاندرۆ دەیانکات بە ڕەمزی مردنی سەر دونیا، دەرهێنەر بە گێڕانەوە و تێکەڵکردنی چیرۆکی ٣ کارەکتەر و خێزانەکەی چەند پرسیارێک دەکات، ژیان چیە؟ نرخی ژیان چیە؟ چۆن دەژین؟ بۆ دەژین؟ هەموو ئەمانە لە ماوەی ٢ کاژێری فیلمەکە وەڵامێکی پوختت دەدرێتەوە، فیلمەکە بە مرۆڤ دەڵێت کە هەندێک کات لەخۆڕا مرۆڤ هەست دەکا لەو خولەکەدا گیان لە دەست دەدات، ئەمە زیاتر وەکو هەواڵێکی ڕۆحیە کە هەواڵ دەدات بە جەستەکەی کە ئێستا نزیک دەبیتەوە لە مردن ئەو حاڵەتەش پێی دەڵێن  دڵ شکان ، وە دەتوانین بڵێین ئەو ڕستەیەی فیلمی  داری ژیان  ڕێک باسی ئەو فیلمە دەکات کە دەڵێت  هیچ شوێنێکی شاراوەی ئەم جیهانە نیە کە کێشە تیایدا نەتدۆزێتەوە، وە ئێمە نازانین کەی خەم و خەفەت سەردانی ماڵەکانمان دەکات  لێرەدا ئەو ٣ کارەکتەرەی لە فیلمەکەن مانای مرۆڤی ئاساییت بۆ دەردەخەن لە ژیانێکی ئالۆز و جەنجاڵ کە ئەوە بەسەر هەموومان داهاتوە و دادێتی، کە تەنانەت نازانن ژیان چۆن و بە چ شێوەیەک گۆڕانکاری بەسەردێت، ئەوەتا مرۆڤ لە دایک دەبێت هیچ کێشەیەکی نیە بەڵام کات کێشەی تووش دەکات و توشی یاری قەدەری دەکات، جا یان براوەیت یان دۆڕاو\nپلۆتێکی فیلمەکە دەبێتە کۆتا بابەتی نووسینەکەم کە فیلمەکە باسی ٣ خێزان دەکات  پیاوێکی مێژوو پڕ تاوانی تۆبەکار و دایکێکی ئاسایی خەمبار و پیاوێکی نەخۆش کە دڵی پێویستی بە گۆڕانە کە لە ڕوداوێک هەرسێک خێزان تێیدا کۆدەبنەوە. وە لەو فیلمەدا ناتوانین ڕۆڵێکی جوانتر بدۆزیتەوە لە رۆڵەکانی شۆن پێن و دێل تۆرۆ و نایۆمی واتس، کە دێل تۆڕۆ و نایۆمی پاڵاوتنی ئۆسکاریان وەرگرت. بەڵام بەداخەوە براوە نەبوون"
  },
  {
    "id": 84,
    "p": 84,
    "idPoster": "https://lh3.googleusercontent.com/KpWsqV-HIF2iGJgQWqIRe9B-zKjW-nivh2FhHLtaIJ1cebkfV-PFvvX5mohIAmno2iCQ2zzuDuPXG0w8Bssf8FYlRF6aUoRp-pXqdURolganiPm55hk0d7sW9V9Pm7BDSsf4sjldIQ=w2400",
    "typeFilm": "film",
    "memberNameEnglish": "ali-jaf",
    "title": "I killed My Mother 2009",
    "photo": "I killed my mother.jpg",
    "writingN": "عەلی جاف",
    "nameF": "دایکمم کوشت ٢٠٠٩",
    "description": "\n ئێمە دایکانمان خۆشدەوێ بێ ئەوەی هەستی پێبکەین، وە تەنها ئەوکاتە هەستی پێدەکەین، کە لێکجیابوونەیەکی تاهەتایی ڕوودەدات، ئینجا دەزانین خۆشەویستی چەندە ڕەگێکی قوڵی هەیە\nگی دۆ مۆپاسانت\nخاڤێر دۆڵانی تەمەن ٣١ ساڵ لە ساڵی ٢٠٠٩ کە ئەوکاتە تەنها ١٩ ساڵبوو، وە لە تەمەنی ١٦ ساڵی سیناریۆی فیلمەکەی نووسیوە، وە توانی ببێتە بچوکترین دەرهێنەری مێژووی فەڕەنسا کە فیلمێکی تەواو ئەکادیمیانە درووست بکات و وا لەهەوادارانی سینەما بکات ناوی لێبنێن ژان گۆدارد ـی بچووک یاخود نوێ\nفیلمی  دایکمم کوشت  بۆ هەموو بینەرێک کە سەرەتا سەیری فیلمەکە دەکات ناوێکی گوماناوی و سەیرە دایکمم کوشت واتا چی؟ باوەڕناکەم مرۆڤ لە ژیانی ئاسایی خۆیشی ئەو دەستەواژەیە بەکاربێنی، بەڵام دەکرێ واتایەکی قوڵ لەدواوەی ئەو ناوە هەبی، بەدڵنیاییەوە ئەو فیلمە پێویستی بەوەیە تۆ بزانین دۆڵان لە رابردوو چی کردووە چونکە وەکو وتم ئەو تەنها ١٦ ساڵ بووە، ئایە گەنجێکی ١٦ ساڵ چی درووست دەکات مەگەر ژیانی خۆی نەبێت و نەیەوێت داهاتووەک بە فیلم بۆخۆی درووست بکات؟! لەکاتی بینینی ئەو فیلمەدا تۆ ناتوانی بڵێی لەبەر ئەو هۆکارە سەیرم کرد، چونکە هیچ هۆکارێک نابینیتەوە هەتا کە فیلمەکەش تەواو دەکەیت تۆ نازانی بۆ سەیری دەکەی بەڵام گرینگ ئەوەیە پێت دەڵێت دایکمم کوشت واتای چی دەگەیەنێت لای من و زۆرینەی کەسانیتریش\nهابەرت گەنجێکی هۆمۆسێکشواڵی خوار ١٨ ساڵە، هێشتا لەگەل دایکی دەژی، بەڵام هیچ خۆشەویستیەکی لەگەڵ ئەو دایکەی نیە بگرە ڕقی لێیەتی، بەجۆرێک جاریوا حەز دەکات بیکوژێت لێرەدا دۆڵان بەتۆ دەڵێت هەڵبژاردنی دایک بەدەست تۆ نیە، وە تۆ هیچ تاوانێکت نیە کە دایکت کەسێکی باش نیە چونکە دایک شتێکی خۆنەویستە و لەخۆوە بۆت دێتە بوون، هابەرت لەو فیلمە دەیەوێ خۆی بێت نایەوێت ئەو یاسایە قبوڵ بکات کە دەڵێن لە ١٨ ساڵ بۆ سەرەوە تۆ ئازادی، بەڵکو ئەو دەیەوێ زووتر ئازادبێت لەبوون بەو هابەرتەی کە خەڵک ( دایکی ) دەیانەوێت، ئەو بۆخۆی جیهانێکی هەیە و دەیەوێ تێیدا بژی، ئەو دەڵێت مادەم دایکم منی خۆشناوێت بۆ دێتە نێو ئەو جیهانەم کە خۆم تەنیام لەنێویدا، بۆیە هەمیشە تۆی بینەر شەڕێکی ڕۆحی دەبینیت لەنێوان ئەو دایک و کوڕە\nئەوەیشی دۆلانی پێوەی ناسراوە دەتوانین بڵێین بە شێوەکی نا یەکلاکەرەوە ئەوەیە کە فیلمەکانی وەکو پەیژەیەک وان، بەجۆرێک کە فیلمی دووەمی وەڵامە بۆ فیلمی یەکەمی، وە توانی وەکو دەرهێنەرێکی سەربەخۆ زمانێکی هونەری سینەمایی تایبەت بەخۆی درووست بکات و ڕێچکەیەکی گرینگ بۆخۆی بنیاد بنێت، وە هەست دەکەی درووست کردنی فیلمەکانی وەکو ژیانی مرۆڤە هەم باشە هەمیش نەقسی تێدایە چونکە دەیەوێت ژیانی مرۆڤ پەیڕەو بکات و باسی ئەو کەموکورتیانەشی بکات، ئەگەرچی لەهەمان کاتدا ئەو نەقسانەی هەیەتی وەکو جوانیەکی فیلمەکانی وان و هۆکاری خۆی هەیە"
  },
  {
    "id": 85,
    "p": 85,
    "idPoster": "https://lh3.googleusercontent.com/gmRDD6hASdynB4jA-fi7UNrAWEdINXgKV27dqTOPC9X6Lt3yKINuwjy9Aj73Q1xf2Wp4ANJ6PjzpEHTb4G54Wpw4hiwAlJ3BGO2VguopCu1GpfONileQRzM2KkY5nheX4hr-255W5g=w2400",
    "typeFilm": "film",
    "memberNameEnglish": "ali-jaf",
    "title": "2008 ‏The House of Small Cubes",
    "photo": "The House of Small Cubes.jpg",
    "writingN": "عەلی جاف",
    "nameF": "خانووی شەش پاڵووە بچووکەکان ٢٠٠٨",
    "description": "\nلەپای هەبوونی فیلم و زنجیرە و بەرهەمە درێژەکانی سینەما دەکرێ ناوێکتر هەبێت، ئەویش کورتە فیلم یان کورتە ئەنیمەیشنە\nکورتە ئەنیمەیشنی خانووی شەش پاڵووە بچووکەکان  لە ساڵی ٢٠٠٨ دەرهێنانی بۆ کراوە لەلایەن  کونیۆ کاتۆ  کە توانی خەڵاتی ئۆسکاری باشترین کورتە ئەنیمەیشنی ساڵەکە بباتەوە و ببێتە یەکێک لە جوانترین بەرهەمەکانی ساڵی خۆی و مێژووی کورتە فیلم\nبە کورتە چیرۆکێکی دەست پێدەکەم، پیرە پیاوێکی تەنها هەوڵ دەدات خانوەکەی بپارێزێت لە نقومبوون لەنێو ئاودا، کە هەر جارێک ئاو بەرز دەبێتەوە ئەو قاتێکیتری خانوو درووست دەکات ، لە ماوەی ١٢ خولەکدا دەیان پەیامی جوان لەو بەرهەمە دەبینیت، زۆرێک لە کەسانی رابردوو دەڵێن ڕاستە بەهۆی پیری و تەنیایی مرۆڤ مردووئاسا خۆی دەبینێت و هەست ناکات هەیە، بەڵام لێرەدا دەکرێ بڵێین تەنیایی وا لە مرۆڤەکان دەکات بیر لەخۆیان بکەنەوە، یاخود رابردوو بێننەوە یادیان و دووبارە بە خەیاڵ بنیادیان بنێنەوە، لەهەمان كاتدا دەکرێ لێرەدا باسی قەدەر و پێشهاتەکانی ژیان بکەین کە خودا دەیهێنتەوە ڕێگامان، بە جۆرەک وا لەو پیرە پیاوە دەکات بچێتەوە ڕابردووی خۆی و دووبارە خۆی بدۆزێتەوە و خۆشەویستانی ببینێت و روناکیەک بەدی بکات لەنێو تاریکاییەکی گەورەی ژیانیدا ئەگەرچی خەیاڵ بێت و کاتەکەشی کەمبێت بەڵام ساتێک لەگەڵ خێزان و ئەزیزان و خەیاڵە پیرۆزەکانت جوانیەکی نەبڕاوە بە ژیانت دەبەخشێت\nجوانترین و ئارامترین لایەنی ئەو کورتە فیلمە دووبارە چوونەوە نێو یادەوەریەکانی ژیانە، داخۆ مرۆڤ دەبێت چەنێک یادەوەریەکی تۆمار کردبێت لە سوڕی ژیانیدا، هەینێ کە مرۆڤ بە واقیع و خەیاڵ دەگاتەوە بە یادەوەریەکانی دووبارە هەست بە لە دایک بوونەوە دەکات، ئەگەرچی هەموو یادەوەریەک هەم تاڵە هەم شیرینە بەڵام لێرەدا گرینگ ئەوەیە مرۆڤ بتوانێت وەکو ڤیدیۆیەک سەیریان بکاتەوە و چێژیان لێببینێت و لەنێو فرمێسکی ڕابردوو و لەدەستدانی کەسەکانی نقوم بێت و بۆنی ئازارێکی پەنهان و کەپت لە خەیاڵ و دڵی کەسەکە بێت\nتەنها ١٢ خولەکە بینینی ئەو کورتە ئەنیمەیشنە جوانی و ئارامیەکی زۆر بە بینەر دەبەخشێت"
  },
  {
    "id": 86,
    "p": 86,
    "idPoster": "https://lh3.googleusercontent.com/Nx2mYYazN-DkwOhBMiWGq-H7Ez2sqgTEE2xGqyloxGA2v2ezJYDxvBFSJpkRMEUoNm9mGdnkKLDDsir6hIZTcw6wjxXLwU3prw72p9y_h6ZmVq7qJ92VljoIPshpNYUuWq1u8NA_gQ=w2400",
    "typeFilm": "film",
    "memberNameEnglish": "ali-jaf",
    "title": "I Origins 2014",
    "photo": "I origins.png",
    "writingN": "عەلی جاف",
    "nameF": "ڕەچەڵەکی من ٢٠١٤",
    "description": "\nدرامایەکی نایاب و تێکەڵکردنێکی بابەتی ڕۆحی و ئاینی و چەند مێتاڵێکی بنچینەیی زانستی\nفیلمی  ڕەچەڵەکی من  یەکێکە لە فیلمە هەرە باشەکانی ساڵی ٢٠١٤ لە دەرهێنانی مایک کەیهڵ، لەو ساڵەی کە فیلمەکە پەخش کرا، لە زۆر لایەنەوە دژایەتی کرا، بەهۆکاری ئەوەی گوایە بابەت و بنەما زانستەکان بە هەڵە گەیەندراون و لە زانستدا شتێکی لەو بابەتە بوونی نیە کە فیلمەکەی لەسەر بنیادنراوە، بەڵام ئەگەر بە هەندێ هۆکار و تیۆری لۆژیکی بیر بکەینەوە، دەکرێ بڵێین: ئەو چەند بابەتەی باسکراون، لە فیلمەکە بوونیان هەیە و لە ڕاستیەوە نزیکن\nیەکێک لە بەشە بنچینەییەکانی جیهانی بایۆلۆجی، ئەوەیە دەبێ وا لەئێمە بکات لە کاتی سەلماندنی شتەکانی دەوروبەرمان، دەبێ بەڵگەیەک بوونی هەبێ وەکو چۆن هەمو ئاینێک لە جیهاندا دەبێ بەڵگەی ئەوە پیشانبدا کە خوایەک لە پشت ئەو ئاینەیە، لەم فیلمە دەرهێنەر هاتووە چاوەکانی مرۆڤی وەکو بەڵگەیەک داناوە کە جیاوازی مرۆڤەکان دەردەخات، وە لەرووی کلتوریش کە هەماهەنگیەکی قوڵ درووست دەکات و دەتوانین بڵێین لێرەدا چاو وەکو پەنجەرەیەکی ناخمان پیشاندراوە، کە دەتوانین قەدەر و درووستکراومان تێدا ببینین\nلایەنێکی تری گرینگی فیلمەکە ئەوەیە جەخت دەکاتەوە سەر ئاین، چونکە کارەکتەری سەرەکی بێ باوەڕە، کە ئەوەش وەک پشت راست کردنەوەیەکە بۆ ئەو زانایانەی کە دەڵێن بوونی هەر شتێک گەر بە زانست و ئەقڵەوە نەلکا ئەوا بوونی نیە، نموونەش وەکو  ستیڤن هۆکینگ  ـی زانای فیزیایی کە باوەڕی وابوو کە هەر شتێک بە فیزیایی نەسەلمێندرا ئەوا بوونی نیە، لەو فیلمەش کارەکتەری سەرەکی دەیەوێ تەنها بە داتا و بەڵگە و بوونی شتانێک کە لەسەروو هێزی مرۆڤ بن بۆی بسەلمێندرێ کە شتێک هەیە بەناوی ( خودا ) یاخود ( رۆح ) بە گشتی، لێرەدا بۆیە جەخت لەسەر ئاین و بابەتی رۆحیانەت کراوە چونکە بەدرێژایی مێژوو هەبوونی زانست پەیوەست کراوە بە ئاین\nئەگەریش لە ڕووی تەکنیکیەوە باسێکی بکەین، ئەوا دەبێ بڵێین باشترین لایەنی فیلمەکە تەکنیکی کارەکانن، چونکە بەگشتی سەدەی نوێی سینەما زۆر گرینگی بە کاری ورد دەدات، لەو فیلمەشدا کارێکی هێندە ورد کراوە بۆ فۆکس کردنی خانەکانی چاو و دەرخستنی گشت ئالۆزیەکانی ئەو جووتە چاوانەمان، ئەوا سەرت دەسوڕمێ، وە باشترین لایەنی فیلمەکە بریتیە لە باڵانس ڕاگرتنی ئەو دوو بەشەی کە فیلمەکەی لەسەر بەندە و پاراستنی ڕیتمی ئەو دوو بەشەیە کە هەریەکی نزیکەی ٥٠ خولەک دەبێت، کەیهڵ بەو فیلمە تا ماوە شانازی بەو سەرکەوتنە تەکنیکیە دەکات و بەهەموو بینەران دەڵێت: من دەتوانم ئەودیوی جیهانتان پیشانبدەم، ئەگەرچی دەرهێنەرێکی زۆر گەورە نیم، بەڵام دەتوانم بە کارە تەکنیکیەکانم لایەنە خراپەکانی فیلمەکانم ونکەم و لەبیری بینەری ببەمەوە"
  },
  {
    "id": 87,
    "p": 87,
    "idPoster": "https://lh3.googleusercontent.com/1oV_mSidsmybicLn6sxdAw1C0MSOWgbeb6vqucH-wSe-ZlfeDYqPSRz6S8Z8bGamF4zE1nW6_2O68haINMQTfBUNvtv4C0UyWYp5OtG203yxe5XUwibFEIkYmMw7D_tBJijtnollTA=w2400",
    "typeFilm": "film",
    "memberNameEnglish": "lanya-mashud",
    "title": "The theory of everything 2014",
    "photo": "Theory of everything.jpg",
    "writingN": "لەنیا مەسعوود",
    "nameF": "تیۆرێک بۆ هەموو شتێک ٢٠١٤",
    "description": "\nشیکردنەوەی فیلمی تیۆرێک بۆ هەموو شتێک\nئایا بڕوات وایە ئێمە تەنها درێژەپێدەری ڕەگەزی مرۆڤایەتین، یاخود ئامانجێکی لەوە گەورەتر هەیە لە بوونمان؟\nباوەڕ بە بوونی خودا، بۆچی لێرەین؟ وە لە کوێوە هاتووین؟ بۆ چ مەبەستێک؟ بەرەو کوێ ئەچین؟ ڕێژەکانی سروشت، دیاردەکان، هەموو ئەمانە و زیاتر چەندان پرسیارن کە تەنها بڕێکی کەمیان وەڵامیان دراوەتەوە\nبە درێژایی مێژوو و تەنانەت تا ئێستاش دووبەرەکی و دژایەتی هەیە لە نێوان ئەو ڕایەی کە ئایا ئەمانە تەنها بەرهەمی سروشتن و بەس، یاخود بەمەبەست وەهان و درووست بوون و بەدیهێنەرێک ��ەیە\nئەمانەش دژایەتی ئایینی و لۆجیکی و گفتی پێکدادانی فەلسەفی لێکەوتەوە، ئایینەکان بە تەواوی دژی ئەوەن کە وەک ڕایەک دەربڕێت یاخود بکرێت بە ئەگەر کە ئایا خودا بوونی هەیە یاخود نا\nلەوانەیە ئەم پرسیارە بە مێشکی زۆرماندا هاتبێت، بەڵام ئایا تاچەند بۆ وەڵام گەڕاوین؟ یاخود ئەمانە ئەبێت بێ وەڵام بمێننەوە، لە بنەڕەتدا وەڵامی ئەوە ئەزانیت کە بۆچی تۆ دروست بوویت، مەبەستی بوونت لەسەر زەوی چییە، ئایا تەنها بۆ درێژەپێدەری ڕەگەزی مرۆڤایەتی و ژیانە؟\nبێگومان نەخێر، بە بڕوای من ئەوەندا سادە نییە، هەرتاکێک هەڵگری پەیامێکە، وەڵامەکەشی تەنها لە لای خودی خۆتە، کە لێی دڵنیا دەبیتەوە و ئەزانیت چییە، لایەنی دەروونی و جەستەییت هاوسەنگ دەبێت، پرسیارێک نامێنێتەوە بۆ وەڵام دانەوە لەوبارەیەوە\nتێڕوانینەکان زۆرن بۆ ئەم بابەتە، ئەکرێت بڵێین ئەمە تەواوی مرۆڤایەتی کۆئەکاتەوە، بەجۆشن بۆ زانینی وردەکاری لەسەر بەدیهێنەری ئاسمان، زەوی و هەسارەکان، ئەو شتانەی کە دەیبینین\nلێرا من ئەڵێم ئایا چۆن ئەکرێت کەسێک بڵێت ئەمانە لە خۆوەن و بێ بنچینەن, ئەگەر ڕێکخەرێکی ئەم گەردوونە نەبێت! با دوور نەکەوینەوە تەنها لە خودی خۆت بڕوانە\nئەم هەموو وردەکاری و کارە ئاڵۆزانە، نەخشەی جەستەت و ناخ و کارەکانت کە چۆن ڕێکخراون، درکی پێ ئەکەیت کە ئەمە ناکرێت لە خۆوە بێت، تەنانەت ئەو مێشکەشی ئەم پرسیارانەی بۆ دروست ئەبێت، ئەبێت زۆر کارا و گەشەپێدەر بێت، کەواتە تەنها تۆ ئەوەندە ئەوەندە ئاڵۆز و پێکبەستراوی کە بە زیرەکی و لێهاتووییەکی لە ڕادەبەدەر داڕێژرابیت، ئەبێت ئەوانەی چواردەورت، ئەم هەموو بونەوەر و کردارانە، یان بڵێین هەموو گەردوون کە چۆن ڕێک خراوە، بەو شێوەیەش تەواوکەری یەکترن، سیستمێکیان پێکهێناوە بەنەمانی یەکێک لە بنچینەکان کەلێن ئەکەوێتە ناوی و پشێوی دروست دەبێت، یاساکانی سروشت و زانستەکانیش لەسەر ئەمە دەڕۆن\n ئەم فیلمە باس لە بیردۆزەکانی زانای گەورەی فیزیا ( ستیڤن هاوکینگ) دەکات، لەسەر ئەستێرەکان\nستڤن زاناو گەردوون ناس و پڕۆفیسۆر و سەرپەرشتیاری چەندین توێژینەوەی گرنگ بووە وە نوسەری کتێبیش بووە، زاناکانی فیزیا بەشێکیان زانست و بیردۆزەکانیان لەپێش بیر و باوەڕەکانی ترەوە دادەنێن\nلێرادا ستیڤن باس لە بواری گەردووناسی دەکات کە زانستێکی تەواو ئاڵۆز و گرنگ و زێدەیە لە لێکدانەوە و شیکار، وە باس لە یاسایەک ئەکات کە ستیڤن دەیەوێت داینێت کە باس لە کات ئەکات بۆ وەڵامی ئەو پرسیارەی کە ئایا سروشتی کات چییە؟ کەی و چۆن بە کۆتا دێت؟ ئایا توانای گەڕانەوەمان هەیە ؟لە زانستدا مەحاڵ بوونی نییە، بۆیە باس و توێژینەوەی ئەوەش هەیە کە بگەڕێین بە کاتدا، چیرۆک و گریمانەی زۆریشی لەسەرە، هەندێکیش ئەڵێن ئەفسانەیە، بەڵام خۆ ئەکرێ ڕاستیش بێت\nلەو بڕوایەدان ئامێری کات (ئامێری کات) دروست بکرێت؟ واتە ئەو ئامێرەی کە ئەتوانیت گەشتی پێ بکەیت بە کاتدا  بۆ ڕابردوو کە گوزەرمان کرد، یاخود بۆ داهاتوو کە هێشتا نەهاتووە، کەمێک لە ئاستەم ئەچێت یاساکانی سروشت و کات تێک دەچێت\nستیڤن بیردۆزێک دادەنێت و شی دەکاتەوە بەڵام پاش چەند ساڵێک بیردۆزێکی تر دادەنێت کە تەواو پێچەوانەی ئەوەی یەکەم جاریەتی و هەڵیدەوەشێنێتەوە، هەروەها ئەم فیلمە باس لە چیرۆکی خۆشەویستی پڕ هەوڵ و تێکۆشان و ناهەمواری و جەنگ لەگەڵ ژیان دەکات\nکەواتە ئەم بیردۆزانە و پرسیارەکانیش وەک ستیڤن وتی ڕۆژێک دێت وەڵام دەدرێنەوە، کە لەوانەیە زۆر سادەش بن لەوانەشە بە پێچەوانەوە بێت یاخود هەر دەبێت بێ وەڵام بن\nلایەنێکی تر باس لە بوونی خودا دەکات کە دەڵێت زانا فیزیاییەکان ڕێگە نادەن لێکدانەوە ڕێژەییەکانیان تێک بچێت بە بڕوا کردن بە بوونەوەرێکی سەروسروشتەوە\nستیڤن تووشی نەخۆشیەکی توندی لەکارکەوتنی ماسولکەکان بوو کە ڕێگر بوو لە جوڵەی خۆویست و لە کۆتاییەکانیشدا لە قسەکردنی خست، بەڵام ئەم نەخۆشییە  نەبووە ئاستەنگ لەبەردەم بەرەوپێشبردن و کارکردن لەسەر لێکدانەوە و بیردۆزەکانی و توانی سەرکەوتنی گەورە تۆمار کات، لەکۆتایدا ستیڤن لەساڵی ٢٠١٨ لە تەمەنی ٧٦ ساڵیدا کۆچی دوایی دەکات\nفیلمەکە لە جۆری درامی و ڕۆمانسییە، لە دەرهێنانی جەیمس مارسە و لە ڕۆڵگێڕانی سەرەکی ئێدی ڕێدمەین و فیلیسیتی جۆنزە\n"
  },
  {
    "id": 88,
    "p": 88,
    "idPoster": "https://lh3.googleusercontent.com/O26wurqWg16f7n9uWWkhjnKjRsc-frzPEavxhNTwGccdSU-ae30WC9SdVE4qjWzoUp7m3iM8yhhKzrNR4YFtQQ4htAF-aVZ6Byv59iN0lNMGgLm9XsN5iNAzv3BEkq0tELcJTQbnmg=w2400",
    "typeFilm": "film",
    "memberNameEnglish": "lanya-mashud",
    "title": "Exam 2009",
    "photo": "exam.jpg",
    "writingN": "لەنیا مەسعوود",
    "nameF": "تاقیکردنەوە ٢٠٠٩",
    "description": "\nتێروانینێک لەسەر ئەزموونەکان\nتا چەنێک خۆت هیلاک ئەکەی بۆ بردنەوەی تاقیکردنەوەیەک بۆ بەدەستهێنانی کارێک؟\nمرۆڤ هەر ئەبێت کارێک بکات جا هەرچی بێت و چۆن بێ یان چەند گرینگ بێت و چەنێک لەگەڵی ئەگونجێت پەیوەندی بەو کەسەو ژیانیەوە هەیە\nتۆ تا چەند لەگەڵ مەرج و یاساکاندا ئەگونجێیت، و توانای تێکەڵبوون و کارکردن و بەرەوپێشخستنی کارەکەت هەیە ، ئەمانە داواکراون و پرسیارن لەخۆتی بکە پێش هەر کارێک\nئەو ڕێگایانەی ئەگیرێتە بەر بۆ وەرگرتنی کەسێک لە کارێک جیاوازە بەپێی هەرشوێنێک، تۆش وەک داواکارێک هەوڵدەدەی زۆرترین توانای خۆت و شارەزاییت بخەیتە ڕوو بۆیان تا لە پێش چاو بیت، گەر بۆ دۆزینەوەو هەڵبژاردنی کەسی گونجاو پێویست بە تاقیکردنەوەیەک کرا، ئەوا ئاساییە، بەڵام چی یەت بە خەیاڵتدا لەوانەیە چەند پرسیارێکی سادە دەربارەی ئەزموون و بڕوانامەو شارەزایەکانت و چەندانی تر بێت، بەڵام چی ئەگەر وا نەبوو ، زۆر لەوە جیاواز تر بوو کە لە مێشکتدایە!\nبا بڵێین تۆ یەکێکی لە داواکارەکانی ئەم کارە و بەچەندین پاڵاوتندا ڕۆشتووی و گەشتوویتەتە قۆناغی کۆتایی ، بەمەش هەستێکی جیاوازت هەیە لەوانەی تر، وا هەست دەکەی زۆر نزیکیت لە ئامانجەکەت، تا ئەو کاتەی ئەزانی کە ئەوەی بڕیووتە قورستری ماوە، ئەبێت یەک کەس بەدەستی بهێنێت و تۆش لە کێبڕکێدایت لەگەڵ چەن کەسێکی تردا و خاوەن کاریش دەبێ کارێک بکات کە بتوانێ کە ئەو چەن کەسەی کە ماون بخاتە بارودۆخێکەوە کە بتوانێ باشترینیان جیا بکاتەوە لە ئاستی ژیری و بیر تیژی و وردی و لێهاتوویی وە کەسایەتی ئەو کەسەشی بۆ دەرکەوێت، دڵنیا بێت و گومانی نەمێنێت لەسەری کەسی براوە دەبێت خاڵێکی جیاوازی هەبێت لەوانەی تر کە تا کۆتایی بیهێڵێتەوە\nوەک ئەزانیت کاتی تاقیکردنەوە سنوردارە و لەژێر چەند  ڕێنماییەکدا ئەنجام ئەدرێت، ئەم ڕێنماییانەش بنەمای تاقیکردنەوەکەن و نابێ پشتگوێ بخرێن چونکە یەکجار پێت دەوترێت و دووبارەی نییە، ئەمەش هەل و مەرجی بردنەوەی تۆ ئەڕەخسێنێت، بۆیە ئەبێت هەموو بیر کردنەوەکنه تۆش لەسەر ئەوە بێت کە شیکەیتەوە و بیدۆزیتەوە، ئەمەش ئاسان دیارە بەڵام ئاوها سادە نییە بە ئەنجامی تەنها پرسیارێک بڕیار لەسەر تۆ ئەدرێت و هەڵدەسەنگێنرێیت\nتۆ لەمێشکتدا دات ناوە کە وەڵامی ئەو پرسیارانە بەیتەوە کە بۆت ئامادەکراوە، بەڵام لێرەدا بە پێچەوانەوەیە، ئەبێت تۆ پرسیارەکە بدۆزیتەوە\nچۆن و لەسەر بنەمای چی ؟\nئەبێت خۆت بیدۆزیتەوە، بەمەش ورد و درشتیتۆ و  کەسەکانی تر جیا دەکرێتەوە، بیرۆکەی زۆر یەت بە مێشکتدا هەندێکیان یارمەتی دەرن بەڵام هەندێکیان لە جێگەی هیچن، سەرەداو ئەدۆزیتەوە و زیاتر وردەبیتەوە و هەندێ ڕاستیشت بۆ دەردەکەوێ\nمێشکت ئاڵۆز ئەبێت، لەوانەیە ئەمە بە چەند کەسێک باشتر بێت وەک لە یەک کەس بۆ دۆزینەوەی پرسیارەکە\nهەر یەک بە پێی ئەزموون و شارەزایی و ڕادەی لێهاتووییەکەی بە دوای ڕێگەیەکدا ئەگەڕێت، هەندێک لێهاتوو دەرەکەون و بە شێوازێک قسەئەکەن کە باوەڕت پێ ئەهێنن کە وایە ، هەندێکیش بە بێدانگیان سەرسامت ئەکەن و نزیکت ئەکەنەوە لە ئەنجام، کەسایەتی جۆراوجۆری مرۆڤەکان نیشان ئەیات بەپێی پێویستی و بارودۆخ چۆن ئەگۆڕێن، تا چەنێک دڕندە ئەبن\nبۆ ئەوەی سەرکەویت ئەمانە ئەبێ بزانیت تەنها بۆ کار نا بۆ هەموو شتێکی ژیانت بەکاری بهێنە\nمتمانە بە هەموو کەس مەکە و بە ڕواڵەت هەڵمەخەڵەتێ تەنانەت ئەگەر لە کێبڕکێشدا نەبووی ، زۆر گرینگی بە وردەکاری بدە تەنانەت لە سادەترین ژەمی خواردنیشتدا ، بڕوا بکە زۆر چێژ بەخشە و شتی زۆر نوێت بۆ دەرەکەوێ و تاقیئەکەیتەوە\nسوود لە ئەزموونی کەسانی تر وەرگرە، ئامادەی هەموو شتێک بە مرۆڤەکان هەموو ئەو شتانە ئەکەن کە تۆ لەوبڕوایەدای کە نایکەن\nئەم فیلمە بە تەواوی وات لێ ئەکات ناو بارودۆخەکەوە و تۆش وەک بینەرێک پرسیار لە خۆت بکەی، ئەوەی بە مێشکتدا دێت پێچەوانە ئەبێتەوە، فێری وردبوونەوەت ئەکات لە هەموو خاڵێکی چواردەورت، لەوانەیە ئەوەی تۆ وێڵی بەدوایدا زۆر بەسادەیی لەبەردەستدا بێت و تەنها ڕێگەی بینەکەیت نەدۆزیوەتەوە!\nئەم فیلمە لە دەرهێنانی ستیورات هێزەڵداینە لەساڵی ٢٠٠٩، ئەوەی سەرنجی ڕاکێشام بەکارهێنانی کەمترین شوێن و کەرەستە بوو، بەڵام دیمەنەکانی خولقێنەری کەشی نهێنی و پرسیار بوون"
  },
  {
    "id": 89,
    "p": 89,
    "idPoster": "https://lh3.googleusercontent.com/a8k5Oa0OF6bU6BZi_pO51teD0Ld6dJBmu5OYYk3k8-kuNYL5JHzCwBGBHIdTuiQo8yOljOqUFIPUyegJgPZm48EVlfrBhxE83N4MigHHCjaX-mL-OTK02Elg63DVLDXN6YaUNDkAGA=w2400",
    "typeFilm": "film",
    "typeTop": "top",
    "memberNameEnglish": "lanya-mashud",
    "title": "Interstellar 2014",
    "photo": "PicsArt_10-04-10.20.25.jpg",
    "writingN": "لەنیا مەسعوود",
    "nameF": "لەنێو بۆشایی ئەستێرەکان(٢٠١٤)",
    "description": "\nشیکردنەوەیەک بۆ ڕووداوەکان\nخەیاڵ بکە ئەم زەویەی کە چەند ملیار ساڵێکە مرۆڤایەتی  لەسەری ئەژی و بەرهەمەکانی بەکارئەهێنێ چیتر نەتوانی تەنانەت هەناسەیەکی پاکیشی لەسەر هەڵمژیت، هەموو ئەو بەروبووم و زیندەوەرانە و تەنانەت بچوکترین ئاوێتەی سروشت وەها ڕێک خراوە کە لە خزمەت مرۆڤایەتیدان، بێ گومان مرۆڤیش دەستی پێوە ناگرێ و پارێزگاری لێ ناکات بەو شێوەیەی کە ئەبێت بیکات\nئەو ڕۆژە دێت کە چیتر ئەم هەسارەیە هیچی نامێنێت کە پێشکەشمان بکات، بەبەراورد بە سەدەکانی پێشووتر پێوەی دیارە کە چەند گۆڕاوە، لێکۆڵینە بەردەوامەکان و زاناکانیش ئەوەیان خستوەتەڕوو شتێکی شاراوەش نییە بە ئاشکرا باسئەکرێت کە بە دوای شوێنێکی تر ئەگەڕێن بۆ نیشتەجێ بوونی مرۆڤایەتی و دووبارە بنیات نانەوەی شارستانیەت و ژیان، بەڵام هێندەش ئاسان نییە، خاکێکی ملیارەها ساڵە بگۆڕیت بە دانەیەکی تازە و بتەوێ تەواوی مرۆڤایەتی بگوازیتەوە سەری،سەیرە مرۆڤ ئەیەوێت تا هەتایە بژی\nزانستی ئاسمانەوانی گەڕان و شیکردنەوە لەسەر پێکهاتەو شوێنی ئەستێرە و هەسارە و گەرد بە گەردی بۆشایی ئاسمان و بگرە هەموو گەردوونە، ئەوەی دەست مرۆڤ کەوتووە لە بینراوەکانی قوڵایی زەریا کەمترە، چونکە دەرفەتی چوون و توێژینەوە تییایدا کارێکی نەک ئاسان نییە بەڵکو نزیک لە ئەستەمە بەهۆی قورسایی و جیاوازی زۆری کات\nئەم فیلمە باس لە لە گەڕانی کۆمەڵە زانایەک ئەکات بۆ نیشتیمانێکی نوێ بۆ ژیان بەهۆی ئەوەی زەوی چیتر بۆ مانەوە دەست نادات، قەیرانی خۆراک و نەبوونی بەرووبومی پێویست بۆ ژیان و کەمبوونەوەی ئۆکسجین و کێشەیەک لەدوا یەکەکانی زۆری دانیشتوان، لە ژیانی جووتیارێکەوە دەست پێدەکات و دۆخەکە ئەخاتە بەرچاو بە ناوی (کوپەر)کە پێشتر فڕۆکەوان بووە و حەزی بۆ چوونە ناو بۆشایی هەیە، کچەکەی بە ناوی (مۆرف) لە تەمەنێکی بچوکدایە بەڵام حەزێکی زۆری بۆ خوێندنەوە و زانست و دۆزینەوەی نیشانە نادیارەکانە.بە ڕێکەوت کوپەر ئەچێتە یەکێک لە بنکە نهێنیەکانی ناسا \nلەوێ پرۆفیسۆر براندی دوای گێرمەو کێشێکی زۆر و شیکردنەوەی ئەوەی کە ئەیانەوێ مرۆڤایەتی ڕزگارکەن کوپەر قایل دەکەن کە قوربانی بە خۆی بدات بۆ ئەم کارە\nبا بگەڕینەوە بۆ پێش ئەم گەشتە، دەزگای ناسا هەڵدەستێت بە ناردنی زنجیرەیەک کەشتوان بۆ دەرەوەی کۆمەڵی خۆر واتە دەرەوەی گەلەئەستێرەکەی خۆمان، زۆر دوور لەناو قوڵایی بۆشایی ئاسمان کە ١٢ هەسارەی لەسەرە کە ئەگەری ژیان هەیە لەسەری، ئەم گەشتە بە ناوی (لازاروس)ەوەیە، ٩دانە لە هەسارەکان بێ کەڵکن بۆ ژیان،٣ دانەکەی تر کە ئەگەری هەیەبە کەڵک بێت  بە پێی قسە و زانیاری نێردراوەی کەشتیوانەکانی سەری کە بەدەست دەزگاکە گەشتوەتەوە\nئەم سێ هەسارەیە بە ناوی کەشتیوانەکانەوە ناونران بەناوی(د.مان ، د.میلەر، د.ئیدمۆند)\nپاش ماوەیەکی زۆر ئەم تیمەی تر کە کوپەر کچەکەی پرۆفیسۆر براندی تێدایە لەگەڵ چەند زانایەکی تر ئەم گەشتە ئەکەن بە ناوی(خۆڕاگری) بۆ زانین و پشکنینی هەریەکێک لەو سێ هەسارەیە\nئەو نەخشەیەی کە دارێژرابوو بریتیبوو کەوەی کە هەسارەکە بدۆزنەوەو تەواوی مرۆڤایەتی بگوازنەوە سەری، بەڵام ئەمە کارێکی زۆر قورس بوو بەهۆی هێزی کێشکردن و زۆری بارستایی، بەپێی هاوکێشە فیزیاییەکان،پڕۆفیسۆر پەیمانی چارەسەرکردنی ئەم کێشەیەیدا تاکاتی گەڕانەوەیان، بەڵام بێگومان بەوەدا ڕانەگەشت و نەیتوانی بەڵکو ئەمە درۆیەک بوو، لەکاتی سەرنەکەوتنی نەخشەی یەکەم نەخشەیەکی تر هەبوو کە ئەویش بریتی بوو لە دروستکردنی کۆمەڵگەیەکی تازە لەسەر هەسارەکە لە ڕێگەی گواستنەوەی ژمارەیەکی زۆر لە هێلکەی پیتراوی مرۆڤ گەشەپێکردنی لەوێ لەکاتی دڵنیا بوون لە هەسارەکە، لەسەرەتاوە هەر ئەمە ئامانجی پڕۆفیسۆر بوو\nبلاک هۆڵ(کونە ڕەشەکان) ئەو ناوچانەن کە هێزی کێشکردن تیایدا زۆر بەهێزە و هێچ شتێک تەنانەت ڕووناکیش دەرباز نابێت تیایدا، نازانرێت لەنویدا چی هەیە یاخود لەودیویەوە چی ئەگوزەرێت، لێرەدا ئەو بلاکهۆڵەی کە باسکرا(گارگانتوا)بوو، کە وەک ڕێگەیەک بەکارهێنرا بۆ گەشتن بە گەلەئەستێرەکەی تر\nتووشی چەندین ڕووداو و لەدەستدان ئەبن، لەلایەک خەمی ئەو ئەرکەی کە پێیانسپێردرابوو کە بیگەیەننە جێ لەلایەکی تر خەمی گەڕانەوە و بەتایبەتیش کوپەر بۆ لای منداڵەکانی\nئەکرێت ئەمە گرینگترین بەشی پیشاندراوی فیلمەکە بێت کە باس لە هەستەکانی مرۆڤ ئەکات کە چۆن پاڵت ئەنێن بەرەو ئەو شتانەی کە ئەمانەوێن، گرینگ نییە چەنێک هەوڵ بەیت کە بیشاریتەوە یاخود مەنتیقی نەبێت ئەوە ئەو هەستی جۆشویستن یان حەز لێبوون یاخود ڕقلێبوونەوەیە کە پاڵنەرن بۆت\nکوپەر بڕیاری ئەم گەشتەی نەیا لەبەر ئەوەی کە ئەم ئەو توانایەی هەبوو لەبەر حەزی زۆر لە مێژەی بوو بۆ چوونە ناو بۆشایی ئاسمان وە ئەو ڕقەشی بەرامبەر ئەم دۆخەی خەڵک کە هەیبوون،  وە بڕیاری گەڕانەوەشی لەبەر ئەوە نەبوو کە پێویست بوو وە ئەبوو بگەڕێتەوە لەبەر ئەو هەستەو سۆزە زۆرەی کە هەیبوو وە ئەو بەڵێنەش کە دابووی بە کچەکەی، وە مۆرفی کچیشی هێندە وابەستوی بوو لە لایەنی ڕووحیەوە کە لە نیشانەو هێماکانی باوکی تێ ئەگەشت بە ئاسانی، یان د.مان ئەو کارانەی کە کردنی لەبەر ئەو هەستانەی ناخی بوون کە چەند لە تەنیایی و دوور لە خەڵک ئەترساو وە بۆ ئەو پەیوەندییە کۆمەڵایەتیانەی کە ئەیویست بیانگەڕێنێتەوە،هەروەها د.براند نە لەبەر باوکی نە لەبەر هیچ شتێکی کە نەبوو کەبەد خۆشویستنی بوو بۆ ئیدمۆند کە وای کرد بلیۆنەها میل ببڕێت تا بگاتەوە پێی لەسەر ئەو هەسارەیە بوو نەشی ئەزانی ئایا ماوە لە ژیاندا یاخود نا، وە پێی وابوو زۆر شت هەن لە پشت هەستەکانەوە کە نازانین چۆن لێکیان بەینەوە، هەرواشە لە زۆری خۆشویستنت بۆ کەسێک یان شتێک نازانی چۆن باسی کەیت یاخود گوزارشت لە هەستەکەت بکەی بەرامبەری، پێتوایە وشەکان کەمن لە ئاستیا و حەقی تەواوەتی خۆی پێنادەیت، ئەمە ئەو دۆخەیە کە هەست و سۆزەکانت زاڵ ئەبن بەسەرتدا ڕێرەوی ئەقڵت بەدەست دڵتەوە ئەبێت هەست ئەکەی بڕیارە ڕاستەکەیە کەداوتە\nگەڕان بۆ سەر هەسارەکان دەست پێ دەکات\nلێرەوە وردی ناکەمەوە با چێژەکەی لەدەست نەدەیت، تەنها ئەو شوێنە نەبێت کە کوپەر پاش جیابوونەوەی لە د. براند و تارس دەچێتە ناوی کە ناودەبرا بە (تێسەرئاکت) ناوچەیەکی شەشپاڵوی چوار ڕەهەندییە کە بەسترابوو بە کاتەوە کوپەر ئەیتوانی چرکە بە چرکەی ڕابردوو و داهاتووش ببینێ و پەی پێ ببات و پەیوەندیش دروست کات، بەهۆی ئەوەوە ئەتوانێ بگات بە کچەکەی و یارمەتی ئەدات لە تێگەشتن لە هێزی بلاک هۆڵ و چارەسەرکردنی هاوکێشەی هێزی کێشکردنلەلایەن مۆرفەوە، بەمەش ناوچەکە تەسک ئەبێتەوە و دیار نامێنێ ، بەمەش لە کۆتایدا قوربانی دانەکەیان بەهەدەر نەچوو، ئە شوێنەش کە دەردەکەوێت لەوکاتەی کوپەر بە ئاگادێتەوە خولگەی زوحەلەو لە شوێنکە پێی ئەڵێن کۆمەڵگەی کوپەر کە مۆرف ناوی ناوە، تەمەنی ١٢٤ ساڵە بەهۆی جیاوازی ئەو کاتەی کە تێپەڕییوە لە بۆشاییدا، مۆرفی کچی چیتر گەنج نییە و زۆر پیر بووە و نەوەکانی لە چواردەورین کە کووپەر دێت\nوە د.براندیش دەچێتە سەر هەسارەی سێیەم، شوێنە گونجاوەکە ئەدۆزێتەوە.ئەم فیلمە فیلمێکی زانستی و خەیاڵی تێکەڵکراوە بۆ ڕوونکردنەوەی کات وە جەخت لەسەر یاسا فیزیاییەکان ئەکاتەوە وە هەروەها ڕونکردنەوەی دۆخی سروشت و ئاستەنگییەکان و چارەسەرە پێشنیارکراوەکان بۆی ئەگەر مەحاڵیش بن.وە لە دەرهێنانی (کریستۆڤەر نۆلان)ە"
  },
  {
    "id": 90,
    "p": 90,
    "idPoster": "https://lh3.googleusercontent.com/ayPUDTgC7zvUa6DDVMXzE3Is1-_JCIEiEWllfHcRvRnEGe1QsMMlOCCeWerxaS3Ukc_c402eRhrD_PuhsF3GtiHQoY6hk7A2QUzuyQxhX03Bcz1gNmXsmDWhK_Mw08IFzcFxxxUoFQ=w2400",
    "typeFilm": "film",
    "memberNameEnglish": "lanya-mashud",
    "title": "The man in the iron mask 1998",
    "photo": "PicsArt_10-06-02.23.10.jpg",
    "writingN": "لەنیا مەسعوود",
    "nameF": "پیاوێک لەناو ڕووپۆشێکی ئاسنیندا (١٩٩٨)",
    "description": "\nتێڕوانین لەسەر ڕوداوەکان\nتا چەند باوەڕت بە پەیوەندی خوێنی نێوان مرۆڤەکان هەیە؟ لەوانەیە پێت وابێ کە تەنها ئەندامانی خێزانێک ئەو پەیوەندییە بیانبەستێتەوە، یاخود لەوانەشە کەسێکی بێگانە بێت و زۆر بۆشایت بۆ پڕکاتەوە\nزۆر جار وتراوە کە برا وەک پشت و پەنایەک وایە بۆت، بەڵام ئایا ئەمە بۆ هەموو کات و سەردەم و بارودۆخێک ئەگونجێت؟\nبرایەتیی مەرج نییە هەموو کات براکەی خۆت بگرێتەوە، چونکە لەوانەیە تۆ هاوڕێیەکت هەبێت و زۆر لە براکەت زیاتر متمانەت پێی بێت و ئاسوودە تر بیت\nپێم وایە سروشتی هەندێک مرۆڤ وایە کە چاوی تێر نابێت لە شتەکانی چواردەوری، لەبەر هێشتنەوەی خۆی ئامادەیە واز لەو کەسانە بهێنێ کە چەندین ساڵە لەگەڵی بوون و یارمەتی دەری بوون\nگەر باسی برا بکەین ، لەکچێک یان کوڕێک بپرسی وەک پشت و پەنایەک باسی ئەکەن ، بەڵام کە باسەکە دەسەڵات و سەروەت و سامان و پلەوپایە بێت ناگونجێ\nمرۆڤێک کە تەماحکار بێت و وافای نەبێت چاوی برایەتی ناخوێنێتەوە . چوونە نێو دەسەڵاتی شاهانە و تەخت و بوون بە جێگرەوەی پاشا ، پلەیەکە تەنانەت تا ئێستاش ئەو وڵاتانەی پەیڕەوی حوکمڕانی پشتاوپشت و تەخت و جێنشین ئەکەن جێگای چاوتێبڕین و زۆرترین قۆرخکارییە\nبوون بە سەرکردەی وڵاتێک و حوکمکردنی خوڵکانێکی زۆر کاری هەمووکەس نییە چونکە هەروا ئاسان نییە ، پێویستی بە ئازایەتی و لێهاتوویی و بەجەرگییە ، ئەبێت وەفادارییەکی وەهای تێدا بێت کە دڵی وەک دانیشتوان و خەڵکانی وڵاتەکەی بێت، هەست بە ئازار و ناهەمواری و کێشەکانیان بکات\nبەڵام ئەی ئەگەر وا نەبێ، دەسەڵاتەکەی بە مەرامی  تایبەتی خۆی بەکاربهێنێ ، ئەمە ئەبێتە  جێگەی ترسی کەسانی چواردەوری\nئەم فیلمەش باس لە ساڵانی ١٦٦٢ ی زایینی وڵاتی پاریس دەکات ، لە کاتی حوکمڕانی پاشا لویسی چواردەهەم ، پاشا لویس پاشایەکی بەتەمەن گەنج و ناشارەزا بوو لە دەسەڵاتدا ، پاشایەکی خۆویست و بێ باک بوو خەیاڵی لەلای خۆشییەکانی ژیان و ڕابواردن و هەڵکوتانە سەر مافی کەسانی تر بوو  وە بێ ئاگا بوو لە بەرێوبردنی وڵات\nخاتوو(ئان) کە شاژنی دایک بوو دوو منداڵی دوانەی دەبێت کە هەردووکیان بە ڕەگەز کوڕن ، پاشا لویسی سیانزەیەم لەپێناو پاراستنی جێنشینەکەی و دوورخستنەوەی دووبەرەکی لەنێوانیان فەرمان دەدات بە دوورخستنەوەی یەکێک لە دووانەکە بۆدەرەوەی کۆشک و دوور لە شار و بە شاژنی دایکیش بووترێت لەکاتی لەدایک بووندا مردووە\nبەڵام لەکاتی مردنی پاشا لویسی سیانزەیەم ئەم نهێنییە بۆ شاژن و کوڕەکەی ئاشکرا ئەکات\nلویسی گەنج لەگەڵ چوونە سەر تەخت فەرمان بە گرتنی براکەی بە ناوی(فیلیپ) دەکات و بۆ پاراستنی دەسەڵاتەکەی و بێ گوێدانە ئەوەی کە فیلیپ برایەتی  ئەیخاتە زیندانەوەو ڕووپۆشێکی ئاسنینی پێوە ئەکرێ تا نەناسرێتەوە، جا بیر لەوە بکەرەوە ئەبێ ژیان کردن لە کونجی زیندانێکی تاریکدا چۆن بێت ، چ جای بگات بەوەی ڕووپۆشێکیشت پێوە بێت کە ڕێگە لە هەناسەدانی سروشتیشت بگرێت، ئەوەشی کە داڵغەی فیلیپی داگیرکردبوو و ئازاری ئەدا ئەوەبوو کە هۆکاری ئەم ئازار و ئاشکەنجەو خستنە نێوزیندانەی نەئەزانی\nفیلیپ پێش ئەوەی بگیرێت لە شوێنێکی دوورەدەست لە شار لەگەڵ چەند کەسێک بەبێ هاوڕێ ئەژیا ، کەسیش پێی نەوتبوو کە ئەم کێیە و بۆ وەها ئەژیلە هەمان کاتدا ئەم فیلمە باس لە چوار سوارچاکی دێرین ئەکات ، کە پێشتر خزمەتی پاشای پێشتریان کردبوو و پەیمانیان بە یەکتر دابوو کە لە پێناو پاشایەکی شایستەو شەرەفی وڵاتەکەیان گیانی خۆیان بەخت بکەن\nفیلیپ پێش ئەوەی بگیرێت لە شوێنێکی دوورەدەست لە شار لەگەڵ چەند کەسێک بەبێ هاوڕێ ئەژیا ، کەسیش پێی نەوتبوو کە ئەم کێیە و بۆ وەها ئەژیلە هەمان کاتدا ئەم فیلمە باس لە چوار سوارچاکی دێرین ئەکات ، کە پێشتر خزمەتی پاشای پێشتریان کردبوو و پەیمانیان بە یەکتر دابوو کە لە پێناو پاشایەکی شایستەو شەرەفی وڵاتەکەیان گیانی خۆیان بەخت بکەن\nارتانیان کە یەکێکە لەوان ئێستاش وەک فەرماندە و دڵسۆزی پاشا لە ئەرکەکەی بەردەوامە و خزمەتی لویسی گەنج دەکات و هەمیشە بە ئومێدی ئەوەوەیە کە ڕۆژێک لویس بگۆڕێت و ببێ بە پاشایەکی جیاواز و دادپەروەر و شایانی ڕێزو متمانەی خەڵکەکەی بێت\nیەکێکی تریان ئاثۆسە کە هاوڕێی گیانی دارتانیانە،لەدوای کوشتنی بەمەبەستی کوڕەکەی (ڕاوڵ) لەلایەن شا لویسەوە ، ویستی دووری خاتەوە بۆ جەنگ بەهۆکاری چاوتێبڕینی دەستگیرانی ڕاوڵ ، بەمەش ڕق ئەستوور دەبێ و نێوانی لەگەڵ دارتانیان تێک دەچێ و لەگەڵ ئارامێس کە یەکێکە لەو چوار سوارچاکە و قەشەشە و سەرۆکی دەستەی یەسوعییەکانە کە دژی پاشا لویسن ، پێکەوە پلان دادەنێن کە لویس لەسەر تەخت و دەسەڵات لابەرن ، بەڵام دارتانیان ڕازی نابێ و بەگژیاندا ئەچێتەوە و بێ ئەوەی هۆکارەکەشی ڕوونکاتەوە کە بۆچی هەمیشە لە پشتی پاشا لویسە\nبەهۆی دەسەڵاتی خراپی لویس  بەرامبەر بە خەڵک و برسی بوونیان ، دەستەی یەسوعییەکان ئەیانەوێ ڕاپەڕین بکەن، چونکە کەسێک بوو  لەوانەی باکی بە شکۆی خێزان و بە خەڵک و ئەو دەسەڵاتە شاهانەیەی پێ درابوو\nچەندین ڕووداو ڕوو دەدەن کە لویس و فیلیپی برای ڕووبە ڕوو  دەبنەوە و دەبێ بڕیارێک بدرێت، بەڵام وەک هەمیشە لویس خۆپەرستانە دووبارە بڕیاری دەستگیر کردنی براکەی و خستنە نێو هەمان باروودۆخەوە دەدات . ئەمەش لەبەر هێشتنەوەی دەسەڵات و پایەی خۆی ، کەواتە تەماح بۆ دەسەڵات و سامان پەیوەندی بە خێزان و خانەدانی و برایەتییەوە نییە ، تەنها خودی کەسەکان خۆیانن کە ناتوانن زاڵ بن بەسەر خۆیانداو ڕۆحێکی شەڕانگێز هەیە تیایاندا کە تەنها بیر لە خۆیان دەکەنەوە ، ئەو هۆکارەشی کە وای کرد لویس فیلیپ نەکوژێت ئەوەبوو کە تۆمەتبارنەکرێت بە کوشتنی هاوخوێنی خۆی و ئەندامێکی خێزانی شاهانە\nلێرەدا کە دارتانیان ئەم ڕەفتارە لە لویس دەبینێ بێ ئومێد دەبێ لێی بۆیە یارمەتیان ئەدات دووبارە فیلیپ ڕزگار بکەن ، ئەم چوار سەربازە بەرامبەر ژمارەیەک لە سوپای لویس ئەوەستنەوەو چاونەترسانە بەرەنگاردەبنەوە\nهۆکاری مانەوەی دارتانیانیش  لەگەڵ شا لویسدائەوەبوو کە لەگەڵ شاژنی( ئان ) چیرۆکی خۆشەویستیەکی شاراوەو لەمێژو پڕ سۆز هەبوو لە نێوانیان ، ئەم خۆشەویستیە زۆرەی شاژن و دارتانیان هەتاکۆتایی بە نهێنی مایەوەو لەبەر وەفاداریەکەی هەمیشە پاڵپشتی شا لویس بوو\nلەساتەکانی کۆتایی تەمەنیدا دەزانێت کە دوو کوڕی هەیە و بەو ئومێدا ئەگات کە پاشایەکی شیاو دەسەڵات وەردەگرێت ، چونکە فیلیپ کەسێکی تەواو پێچەوانەی لویس بوو ، چێژی باوکایەتی ئەبینێت\nئەوە شتێکی خۆرسکە لە هەموو باوکێکدا کە حەز دەکات منداڵەکەی زۆر باش و کارامە بێت چ جای ببێ بە پاشا و خەڵکەکەی خۆشیان بوێت\nدارتانیان وەک پیاوێکی دڵسۆز بۆ ئەرکەکەی و سەرکردەیەکی ئازاو پیاوێکی دڵدار بەرامبەر دڵدارەکەی و باوکێکی قوربانیدەر بۆ کوڕەکەی کۆتایی پێ دێت . فیلیپ دەچێتە سەر تەخت و دەسەڵات ئەگرێتە دەست و کێشەی برسێتی خەڵکەکەی چارەسەر دەکات و ناوی لە مێژوودا ڕەنگ ئەداتەوە . لویسیش ئەخرێتە هەمان ئازار و ناخۆشییەکانی فیلیپ کە پێشتر چەشتبووی.وەفاداری و ئازایرتییەکەی دارتانیانیش تا هەتایە لە نێو دڵی ئان و سەربازەکانیدا مانەوە\nئەم فیلمە لە نووسین و دەرهێنانی (ڕاندەڵ والێس )ە و ڕۆڵگێڕانی سەرەکی (لیوناردۆ دیکاپریۆ) وەک لویس و فیلیپ ،وە (جیراد دیپارد)  و (جێرمی ئایرۆنس ) و (گابرێل بێرن)"
  },
  {
    "id": 91,
    "p": 91,
    "idPoster": "https://lh3.googleusercontent.com/_psPJAiUOcxfBvmnBPlNVZicHIyP_rx7jt8ydE5uYP7KGqlXM_nwLhQVDXLy6iyKmTf97EYCyCw8sR4jVgVux82fRdzj9DMlgtOKZOv0SrX1oMrmLt8ViVvn3pUTSeAIoS0fJu_YZA=w2400",
    "typeFilm": "film",
    "memberNameEnglish": "lanya-mashud",
    "title": "I’m thinking of Ending things 2020",
    "photo": "PicsArt_09-20-11.34.07.png",
    "writingN": "لەنیا مەسعود",
    "nameF": "بیر لە کۆتاییهێنان بە شتەکان ئەکەمەوە ٢٠٢٠",
    "description": "\nتێڕوانینێک بۆ ڕووداوەکان\nهەرگیز لەگەڵ خودی خۆتدا قسەت کردووە؟ بیرکردنەوەی ئاسایی ناڵێم، قسەکردن ئەڵێم، من کردوومە تا ڕادەیەک شێتانە دەرەکەوێت، لەوانەشە لە نیشانە سەرەتاییەکانی نەخۆشییەکی دەروونی بێت، بەڵام من پێم وا نییە کە وابێت، هەست ئەکەم باشترین هاوڕێی دەروونی خۆم بم\nبیر بکەرەوە کە چیت ئەوێت، توانات هەیە کە چی بکەیت، ئەوانەی کە ناتوانی بیانکەیت چییە و ڕوونی بکەرەوە کە بۆ ناتوانی، ئەو ڕووداوانەی زاڵەبن بەسەرتدا لەگەڵ خۆت باسیان بکە، وەڵامەکان ئەدۆزیتەوە لەناخی خۆتدا و یارمەتیت دەدات نزیک بیتەوە لەو شتانەی لەگەڵت ئەگونجێن\nمن بەڕادەیەک وام کە لە بیرکردنەوە ئەوەستم وەک ئەوە وایە لە گفتوگۆیەکی دوو کاتژمێری وەستابم تا قومێک ئاوبخۆمەوە چونکە قورگم وشک بووە، لەخۆتی ئاڵۆز مەکە ئەمانە کرداری شێتانە نین چالاککردنی مێشکی خۆتە بەرامبەر بە خۆت، پەرچەکردارەکانی جەستەی خۆت ئەناسیت، دەروونت زۆر ئەگۆڕێت، خەفەتیش ناخۆی بڵێی کەس نییە قسەی بۆ بکەم یان بڵێی کەس لێم تێناگات، خۆت ئەو کەسەی!\nئەتوانی لەخۆت توڕەبیت و گلەیی بکەیت، یان دڵنەوایی خۆت بەیتەوە تەنانەت بگری بەسەر خۆتدا، وە دەستخۆشی لەخۆت بکە بۆ هەر کار و سەرکەوتنێکت هانی خۆت بدە، بەڵام تەنها لە مێشکتدا نا، بە دەم بە وشە بیدرکێنە، بچۆ بەردەم ئاوێنەو بە خۆتی بڵێ\nلەوانەیە کە کتێبێک ئەخوێنیتەوە، لە مێشکی خۆتدا وێنەیەکی جوڵاو بۆ ئەو دەقە نوسراوانە دروست بکەیت کەسایەتی و ڕوداو و شوێنەکان بەپێی وەسفی کتێبەکە بەرجەستە بکەی، بۆ خەیاڵەکانی خۆشت هەمان شتە، ئەتوانی لە خودی خۆت کەسایەتیەکی کە دروست کەیت، بێت و بڕوا و بدوێت لەگەڵتدا\nبەڵام بیرکردنەوەی زۆریش مرۆڤ بەرەو شێتی دەبات بۆیە ئەوەندە قوڵمەبەرەوە کە کاریگەری لەسەر دەروونت هەبێت و لەگەڵ واقیع و ژیانی ڕاستیدا لێت تێک بچێت، چونکە ژیانی ناو خەیاڵ زۆر جیاوازە لە ژیانی ڕاستی و ئەگەر پشتی پێ ببەستی تووشی بێهیوای و داڕووخانت ئەکات، هەموو کات ئەوانە ڕوو نادەن یان چاوەڕێی زیاتری، ئەوکات ئەو دنیا خەیاڵیەی بۆ خۆتت دروست کردووە تێکەشکێت\nئەم فیلمەش باس لە بیرکردنەوە و خەیاڵی کەسێک ئەکات، ئەویش پیاوە پیرەکەیە کە لە سەرەتای فیلمەکە دەردەکەوێت و لەناو خوێندنگاکەدا کاری پاککردنەوە دەکات، کەسێکی تەنها و گۆشەگیر دیارە\nتەواوی ڕووداوەکانی فیلمەکەش بیرکردنەوەی خۆیەتی هەر لەسەرەتای گەشتەکەوە تاکو کۆتایی، ئەم فیلمە لە ڕۆمانێکەوە وەرگیراوە بە هەمان نوی فیلمەکە لەلایەن نووسەر (لەین رەید)ەوە\nکە باس لە گەشتکردنی کچێک ئەکات لەگەڵ خۆشەویستەکەی بۆ لای خێزانەکەی و ناسینیان، ڕێگەیەکی دوور و درێژ ئەبڕن کۆمەڵێک گفتوگۆی زۆر ئەکەن و وەک لە فیلمەکەدا دەردەکەوێ ئەو قسانەی کە ئەیکەن و تەنانەت هۆنراوەکەی کە کچەکەش ئەیخوێنێتەوە هەمووی لە ژوورەکی دا هەیە، وە ئەو کەسانەی کە ئەیبینن پێشتر لە خوێندنگاکە بوون، کەواتە ئەمانە ڕوونی ئەکاتەوە کە ڕاستی نین و خەیاڵی جەیکە\nبەشێکی واقیعیانە باس لە ژیان و تەمەن ئەکات کە چۆن تێ دەپەڕێت و بۆ هەندێ کەس دووبارە و تاقەت پڕوکێنە و گۆڕانکارییەکی تێدا نییە، بەشێکیشی باس لە بیرکردنەوە و خەیاڵەکانی ئەو پیاوە دەکات بەرامبەر بە ژیانی خۆی و ڕووداوەکانی ڕابردووی، لەوانەیە لە سەرەتاوە ویستبێتی کە ئەم کچە لەگەڵی بێت تا کۆتایی بەڵام نەبووە و جێی هێشتووە، وەک چۆن دایکی جەیک وتی هەرگیز هاوڕێی نەبووە\nدیمەنەکانی ناو ماڵەکە و تەمەنی دایک و باوکی کە ئەگۆڕا باس لە ساڵەکانی ئەکات لەو ماڵەداو ئەوەی کە کەس کارە باشەکانی نەبینیوە\nدیمەنی شەڕکردنی پیاوە پیرەکە و کوڕە گەنجەکە و بریندارکردنیڤو دەرهێنانی ئەو پارچە قوماشانە کە خودی خۆیەتی هەوڵی داوە ئە ئەو هەستە گۆشەگیری و ناڕەحەتی و ناخحشیانە لە ناخی دەربکات، پاشان دەرچوونی کە خوێندنگاکە، لێرەدا کە دەچێتە ئۆتۆمبێلەکەوە وەک بڵێی تەواوی ڕووداوەکانی ژیانی پیشانبەنەوە پێش مردنی، ناخۆشی و خۆشیەکانی وە دەرخستنی کەسایەتیە کەمدو یی و بێدەنگ و گەشەگیریەکەی پاشانێش کە کۆتاییدا بە ڕووتی دەردەکەوێ وەک گوزارشتێک لە دەرچوونی لەم دنیایە\nیەکێک لە دیالۆگەکانی ناو فیلمەکە کە زۆر سەرنجی ڕاکێشام ئەڵێت: سەختە خەڵک ڕەت کەیتەوە، هەرگیز فێر نەکراوم، ئاسانترە هەر قبوڵی بکەیت و ڕازی بیت\nئەمە دڵنیام بۆ جارێکیش بێت بەسەر هەر کەسێکماندا هاتووە، ڕازی بوون بە شتێک کە ناتەوێت یان نازانیت و دڵنیا نیت کە ئەتەوێت یاخود نا، ئەم ڕازیبوونە ئەکرێ لەبەر ترس یان نا دڵنیایی بێت یاخود شەرم و پێ عەیب بوون بێت کە ڕەتی کەیتەوە کە ئەمەش لەناو کەلتووری ئێمەدا زۆر باوە باتایبەت بۆ ئەوانەی کە لەخۆمان گەورە ترن ڕەتکردنەوە وەک عەیبەیەکی لێهاتووە، ئەونەی ترسمان لە ڕەتکردنەوەو هەڵوێستی بەرامبەر هەیە ترسمان لە ڕازیبوونەکە و دواتری نییە کە چی ڕوو ئەیات\nتۆ ئەبێت ئەونە بەهێز بیت کە بتوانی بڵێی نەخێر\nنەخێر بۆ هەر شتێک کە ناتەوێ، بۆ هەر شتێک کە ئەزانی کاریگەری باشی نییە لەسەر ژیانت، بۆ هەر ڕووداوێک کە داهاتووت بەرەو باشتر نابات، بەتایبەتتر بۆ هەموو ئەو شتانەی کە زۆر لێتەوە نزیکن و بە ئاسانی زاڵن بەسەرتدا، نابێ ڕێگە بەیت بکەویتە ژێر هەستی میهرەبانی و بەزەیی پیاهاتنەوە، باشترە دڵڕەق بیت! بەڵام شکێنەر نا\nئەو کاتەی کچەکە بەو پەڕی توڕەییەوە ئەم قسەیەی کرد، ئەیزانی گەر بیوتایە نەخێر زۆرباشتر ئەبوو، هەر لەسەرەتاوە دوودڵ بوو لەو شتانەی کە ئەبوایە بیکردایە، هەستی نا دڵنیایی هەبوو بەردەوام بیری لێ ئەکردەوە\nمرۆڤ کە دڵنیا نەبێت لە شتێک یان لە کەسێک کاریگەری زۆر ئەبێت لەسەر دەروونی، وردە وردە ترسی بۆ دروست ئەبێت هەست بە ناسەلامەتی ئەکات بەرامبەر کەسەکان، توانای بڕیاردانی لاواز ئەبێت\nلەوانەیە خۆمانهەڵخەڵەتێنین بڵێین کە وانییە، بەڵام تۆ لەگەڵ کردارە ناوەکی و خۆنەویستەکانی جەستەی خۆتدا هیچت پێ ناکرێت\nئەمە لە وتارێکی هاندان ئەچێت، بەڵام وەک یەکێک لە مەبەستە شاراوە و ئاڵۆزەکانی فیلمەکە گەڕانەوەی یادگارییە کۆنەکانە، کە لەوانەیە ئەمڕۆ و سبەینێ و داهاتووشت لێ تێک بدات، یادگاری هەیە زۆر دڵخۆشت ئەکات بەڵام هەشە زۆر ناڕەحەتت ئەکات و لەوانەیە بەرەو شێت بوونت بەرێت، بەڵام ناتوانی تاهەتایە لەناو ڕابردووی خۆت و یادگارییەکانتدا بژیت، هەموو شتێک ئەگەری گۆڕانی هەیە، هەموو شتێک\nئێستا تۆ بە من بڵێ لەگەڵ خۆت چۆن ئەدوێیت؟ چۆن بیرەوەرییەکانت کۆنترۆڵ ئەکەیت؟\nئەم فیلمە لە دەرهێنانی(چارلی کافمان)ە"
  },
  {
    "id": 92,
    "p": 92,
    "idPoster": "https://lh3.googleusercontent.com/3Xr4d6tclYSzZe1CJGnwYqS3coOfwaCrVFlMlAEHkhen6RGVt59AWHV-XN2YA4DzKbPeJTgsGt6cCEFBloUDhGZv1u5cRmVqg1H7dUfglEZgwPrpQlP0XZXKuEf62tlfODjXVxWtOA=w2400",
    "typeFilm": "film",
    "memberNameEnglish": "brwa-haladin",
    "title": "‏The motive 2017",
    "photo": "The motive 2017.jpg",
    "writingN": "بڕوا عەلادین",
    "nameF": "نووسەرەکە ٢٠١٧",
    "description": "\nخوێندنەوەیەک بۆ فیلمی نووسەرەکە\nدزەکردن بۆ ناو واقیع، دزیکردن لە واقیع و سواڵکردنی.پاڵەوان وەک کوڕە گەورەی نووسەر:گۆشت وخوێنی\nپاڵەوانەکان چین؟ کوێی نووسەرەکانیانن، چی نووسەرەکانیانن، کوڕیانن؟ لە هەمان گۆشت و خوێنی خۆیانن؟ هەڵگری هەمان خەسڵەتی سایکۆلۆژی و نیرۆسی ئەوانن یا بە پێچەوانەوە یۆتۆپیاکانیانن، ئومێدە قرتێنراو و و ئارەزووە وەستێنراوەکانیان؟\nئایا هەموو پاڵەوانێک ڕەنگدانەوەی نەستی نووسەرەکەیەتی، بەو مانایەی کە خۆی هیچ نەستێکی نەبێت لە دەرەوەی خوڵقێنەرەکەی؟\nکلیلی سەرەکی خوێندنەوەی من بۆ ئەم فیلمە دەگەڕێتەوە بۆ تێزەیەکی زۆر سانا و ئاسایی کە ئەویش یەکێکە لە گرفتە سەرەکیەکانی خودی دیدی دەروونشیکاری بۆ پەیوەندی نێوان نووسەر و پاڵەوانەکەی، ئەوەی ئەرنستۆ ساباتۆ پێیدەڵێت نووسەر و خێوەکانی، لە کاتێکدا لای ماریۆ پارگاس دەگۆڕێت بۆ نووسەر و واقیعەکەی\n گریمانەکە لەسەرەتاوە لەسەر ئەو پرەنسیپە گەڵاڵەبووە کە بریتیە لە ڕەتکردنەوەی ڕۆمان و بەرهەمی ئەدەبی یان کاری هونەری وەک هەر چالاکیەکی سایکۆلۆژی نائاگایانە هاوشێوەی خەون، خەون وەک کانگا و مەڵبەندی ئارەزووە چەپێنراوەکان کە لە فرۆیدیزمی کلاسیکیدا بە بەردەوامی جەختی لەسەر دەکرێتەوە\n واتە پتر سووربوونە لەسەر ئەو باوەڕەی کە دەروونشیکاریکردنی دەق بۆ ئەوە نیە کە لە شیتەڵکردنی پاڵەوانێکەوە بگەینەوە بە مناڵی نووسەر بۆ نمونە، یا کۆی دەقێک وەک مێژووی دەقچنەکەی، کوڕەکەی کە لە گۆشت و خوێنی خۆیەتی، بخوێنینەوە. بۆیە لە سەرەتاوە زۆر گرنگە کە دوو چەشن خوێندنەوە بۆ کاری ئەدەبی یا هونەری لە ڕوانگەی دەروونشیکاریەوە، لەیەکتری جیابکەینەوە:\nیەکەمیان، ئەو دیدە پاتۆلۆژی و ئۆتۆبیۆگرافیەیە کە پێیوایە پاڵەوان ڕەنگدانەوەی کارەکتەری خودی نووسەرەکەیە، کتومت هاوبەرگ و هاوشوناسی نیرۆس و نەخۆشی و دەردە سایکۆلۆژی و ویژدانیەکانی\n پاڵەوان هیچ نیە لە شکستە واقیعیەکانی نووسەر و لادان و شکانەوەیان بۆ ناو نەست کە ئەمەیش وا دەکات کۆی پڕۆسەی ڕەخنە و ڕاڤەکانمان ببێت بە بەراوردکردنی نێوان شوناسی پاڵەوانەکە و شوناسی نووسەرەکەی، لەمەیشدا شارەزایی لە ژیاننامەی نووسەرەکە دەبێتە پێشمەرج بۆ ناسینی پاڵەوانەکەی و جۆرێک لە دیاگنۆس و ڕەچەتەنووسین بۆ نووسەر:\nواتە پاڵەوانەکەی وەک ڕەنگدانەوەیەکی میکانیکیانەی خودی خۆی، وەک فۆتۆکۆپیەکی وشک کە هەر زوو تاقەتمان لە چاودێریکردنی جیهانەکەی دەچێت و بێزمان نایەت بیخوێنینەوە\nدووەمیان ئەو دیدەیە کە پێی وایە کاتێک پاڵەوانێک دەخوڵقێنرێت، لەدایکدەبێت و لە زماندا دادەڕێژرێت و لە کۆنتێکستەکاندا دەردەکەوێت، کە ڕەگەزە چاوەڕواننەکراو و نادیار لێوەی فیچقەدەکات و بەر بژاردەی ئاڵۆز، پەیوەندی و ململانێ دەکەوێت، ئیدی لەوە دەکەوێت کە کوڕی گەورەی نووسەرەکەی بێت، ئیدیاڵێک بێت لە گۆشت و خوێنی خۆی، چونکە مەحاڵە هەردووکیان هەمان نەستیان هەبێت، یان گەر بە زمانە فرۆیدیەکە خۆی بڵێینەوە، ناکرێت پاڵەوان بەرهەمێکی نائاگایانەی نەستی خودی نووسەر بێت، چونکە نەستی پاڵەوان نەستی نووسەر نیە و لە کاتشوێنێکی تردا فۆرمەلەدەبێت جیاواز لە کۆنتێکستی مێژوویانەی خودی نووسەر\n بەوەدا کە پاڵەوان (مەبەستمان لە کارەکتەری سەرەکی دەقێکی ئەدەبی یان بەرهەمێکی هونەریە) بەرهەمێکی ئاگایانەی نائاگایی نووسەرە، دەبێت زۆر وریایانە مامەڵە بکرێت، گەر نا بە دەردی نووسەرێکی وەک ئالڤارۆ دەچێت کە ڕۆڵی سەرەکی لەم فیلمەدا دەگێڕێت\nململانێی ژن و مێردێک یا ئەدەبێکی ڕژد/ ئەدەبێکی بازاڕی\nبەچاوپۆشین لە زنجیرەبەندی ڕووداوەکانی ناو فیلمەکە، هەر سەرەتاکەی بە دوو شکست بۆ ئالڤارۆ و دوو سەرکەوتن بۆ هاوسەرەکەی دەستپێدەکات کە تا کۆتایی هارمۆنی ململانێکە ڕادەگرێت\n یەکەم شکستی ئالڤارۆ ئەوەیە کە لەگەرمەی کۆرسێکدایە دەربارەی نووسینی دراما، تەلەفونێکی بۆ دێت و بیری دەخەنەوە کەمێکی تر ژنەکەی خەڵاتێکی گەورەی نووسینی ئەدەبی پێدەبەخشرێت کە دوای پەلەپەلێکی زۆر، فریای ئامادبوونی مەراسیمەکە دەکەوێت\nئەلڤارۆ شۆک دەبێت کاتێک ژنەکەی دەڵێت: ((سوپاسی ئالڤارۆ دەکەم بۆ پاڵپشتی کردنی لێم، بەڵام لەو زیاتر سوپاسی سەگەکەم دەکەم کە هاوکارم بووە و بە بەردەوامی هاوەڵم بووە و کەلێن و بۆشاییەکانی تەنیاییەکەمی بۆ پڕکردوومەتەوە))\nئەمە شۆکە بۆ ئالڤارۆ، بەس شۆکە گەورەترەکە کە دەبێتە جەزرەبەیەکی دەروونی بۆ ئالڤارۆ ئەو چرکەساتەیە کاتێک شەو دێتەوە بۆ ماڵەوە، سەگەکەیان دەوەڕێت و ڕاستەوخۆ دەیبات بۆ سەر ئۆتۆمبیلێک و پیایدا هەڵدەزنێت! ئالڤارۆ دەبینێت هاوسەرەکەی لەناو ئۆتۆمبێلەکەدا لەگەڵ بەڕێوەبەری ئەو خانەیەدا سێکس دەکات کە خەڵاتەکەی پێ بەخشیوە. ئالڤارۆ دەتاسێت، ماڵەکە بەجێدەهێڵێت، دەچێت لە گەرەکێکی ئاساییدا شوقەیەک بە کرێ دەگرێت و لەوێ دیسانەوە بە نووسینی فانتازیەکانیەوە سەرقاڵ دەبێت\nئالڤارۆ چونکە لە ململانێی نووسیندایە لەگەڵ ژنەکەی، تازەیش بەر ئەو جەزرەبە سێکسیە کەوتووە، واتە لە دوو لاوە هەست بە خەساندن و نەمانی شکۆی نێرینەییانەی خۆی دەکات، هەر بۆیە ڕای وایە کە ئەو خەڵاتەی ژنەکەی وەریگرتووە زۆر سووک و کەمبایەخە، لە کۆشی پیاوێکی تردا (بەڕێوەبەری دەزگای ئەندلوس) وەریگرتووە، تەنها شایستەیشە بەو نووسەرانەی کە ئەدەبی سادە و بازاڕی بۆ لاوان دەنووسن، نەوەک خودی کارەکەی ئەو، ئەدەبی ڕاستەقینە بێت\nبەڵام داخۆ پێناسەی ئالڤارۆ بۆ ئەدەبی ڕاستەقینە و خاوێن، بەمانای وشە ئەدەب، چی بێت؟\n ئەدیب وەک هاوژینی واقیع وەک چاودێریکەر و خوڵقێنەریشی\nئایا دەتوانیت بە شکستێکی واقیعی، سەرکەوتنێکی دەستکرد دروستبکەیت؟ڕەنگە ئەمە مەرام و پوختەی گوتاری فیلمەکە بێت بۆ قسەکردن لەسەر نووسین کە ناتوانین بەبێ ڕەخنەکردنی دیدە کلاسیکیەکەی فرۆیدیزم بۆ پاتۆلۆژیای خوڵقاندنی پاڵەوان، وردەکاریەکانی هەڵکۆڵین\nئالڤارۆ کە کارمەندێکی ئاسایی حکومیە و بە ئێواران وەک خولیای خۆی بۆ ماوەی سێ ساڵ زیاترە لە کۆرسێکی فێربوونی نووسینی داهێنەرانە و ئەدەبی دەخوێنێت، لەیەکێک لە وانەکانیدا لایەن مامۆستاکەیەوە خراپ دەشکێندرێت، دەشکێنرێت لەسەر ئەوەی کابرایەکە ئاگای لە دنیای چواردەوری خۆی نیە، هەر لەخۆیەوە شت دەنووسێت، بەبێئەوەی هیچ هەستێکی بۆ ئەوە هەبێت کە دەینووسێت. مامۆستاکەی تەریقیدەکاتەوە کە ئیدی سەردەمی ئەوە نیە بچێت لە ژێر کاریگەری کتێبەکاندا بنووسێت، بەڵکو دەبێت خۆی دنیا ببینێت، گوێبکرێت، چاودێریبکات و کارەکتەر بخوڵقێنێت\nئەو هەموو ئەو ئامۆژگاری و تێبینیەکانی مامۆستاکەی بە حەرفی وەردەگرێت و هەوڵدەدات کتومت وەک ئەوەی کە ئەو پێی وتووە، بەکاریانبهێنێت\nمامۆستاکەی ڕای وایە کە نووسەری ڕاستەقینە بەخۆدا شکاوە نیە، ئەوە نیە کە لەسەر بەرهەمەکانی ئەوانی تر کڕکەوتووە یا کەسێک بێت کە هەموو تێشووی نووسینەکەی، بەتەنها ناوەوەی خۆی بێت، بەڵکو دەبێت بەسەر واقیعیشەوە چاودێریکەر بێت، بتوانێت دۆخ و ژیانی ئەوانی تریش بژی و بگوزەرێنێت، باڵی لێبکاتەوە، لە نزیکەوە تەماشایان بکات و لە وردودرشتی کێشەکانیان ڕابمێنێت\nئەدەب وەک ڤۆیەریزمێکی تاکتیکی\nقسەکانی مامۆستاکەی، وا لە ئالڤارۆ دەکەن کە بەردەوام لەوانی تر ڕابمێنێت، بە دزیەوە سەیریان بکات، گوێیان بۆ هەڵبخات، دەنگیان ریکۆرد بکات تا بزانێت لەچی دەدوێن و چی نائارام یان شادیان دەکات. ئەم خولیای چاودێریکردن و دزەنیگاییە کە بە زمانی فرۆیدی جۆرێکە لە ڤۆیەریزم (واتە چاودێریکردنی ئەوانی تر لە کاتی ڕووتبوونەوە و بێبەرگیەکانیاندا بە مەبەستی چێژبینینی سێکسی)، لای ئەلڤارۆ دەگۆڕێت بە تاکتیکێک کە لە ڕێگای گوێگرتنەوە لە دراوسێ مەکسیکیەکەی هێندەی تر واقیعەکەی لێ دەشێوێنێت. ئالڤارۆ خۆی لە بەڕێوەبەری ئاپارتمانەکە نزیکدەخاتەوە کە ژنێکی قەڵەوی عەوداڵی سێکسە لە ژیانی تایبەتی خۆیدا، تا زانیاری لەسەر نیشتەجێکانی ئەو کۆمەڵە شوقەیە وەربگرێت\nبەڕێکەوت ڕۆژێک ئالڤارۆ کە لە توالێتی شوقەکەیەتی، گوێی لە دەنگی ژنومێردێکی دراوسێی دەبێت کە پەنجەرەی موبەقەکەیان کراوەتەوە و باسی کێشەکانی خۆیان دەکەن وەک خێزانێکی مەکسیکی. گرفتی خێزانەکە ئەوەیە کە بەڵێنی کارکردن و مۆڵەتی تازەکردنەوەیان بۆ پیاوەکەیان تازەنەکردۆتەوە و دەبێت ئیسپانیا بەجێبهێڵن و بگەڕێنەوە بۆ مەکسیک\n ئالڤارۆ کە ئەم گرفتە دەزانێت، دەخوازێت بیقۆزێتەوە تاوەکو وەک کەرەستەی ئەدەبی، سوود لە تەنگژە و گرفتەکانیان وەک ماتەریاڵ بۆ نووسینی ڕۆمانەکەی ببینێت، وەک چۆن ئاگاداریشە لەوەی کە یەکێکی تر لە دراوسێکانی کە کۆنە پلەدارێکی سەربازی خانەنشینکراوەی دەوڵەمەندە و خاوەن پارەیەکی دانراوی زۆرە لە قاسەکەیدا و بە هۆی یاری شەترەنج و نزیکبوونەوەی لێیەوە، کۆدی قاسەکەی دەزانێت\nسەرەتای ڕۆمانەکەی ئەلڤارۆیش لە بەدبەکارهێنانی ئەو کۆدەوە دەستپێدەکات، بەس سەرەتا نازانین چۆن تەواو دەبێت\nپاڵەوان وەک ئەو فرانکشتاینەی کە سەری نووسەرەکەی دەخوات\nنووسین لای ئەلڤارۆ دەگۆڕێت بۆ نەخشەدانان و پیلانگێڕی لە واقیعدا نەک فراوانکردنی جیهانیبینی خۆی بۆ تێما جۆراوجۆرەکان لەناو واقیعدا، دەبێتە بەکارهێنانی تەکنیکی دیجیتاڵی و هەڵبەستنی درۆ و دەلەسە و جۆرێک لە چنین و داڕشتنی حیکایەتی کریمناڵی، بەبێ هیچ جۆرە بەشداریکردنێکی فانتازییانە. ئەو تەنها بۆئەوەی کۆتایی ڕۆمانەکەی بەو شێوەیە بێت کە خۆی دەیەوێت، وەک ئەوەی کە لە سەریدایە و پیلانی بۆ داناوە، سەری خۆی لە قوڕدەنێت.ئالڤارۆ کە پرسیار لە هاوڕێیەکی نزیکی خۆی لە بەڕێوەبەرایەتی کار، دەکات، بۆی دەردەکەوێت کە هەر بەیاسا دەکرێت ئەو مەکسیکیە لە دەرکردن بپارێزرێت و بگەڕێندرێتەوە بۆ سەر ئیشەکەی خۆی، لێ ئەم دەخوازێت ڕیتمی ڕۆمانەکەی تێکنەچێت، چونکە ئەمجارەیان ڕێک پێچەوانەی تەکنیکی سەرەتای خۆی، بەس لەڕێی چاودێریکردن و پلانچنینەوە دەخوازێت ڕۆمانەکەی بنووسێت نەوەک هیچ رەگەزێکی تری داهێنانی وەک هەستی خۆی بۆ ناڵە و گرژیەکانی ئەو خێزانە، تێدابێت\nئالڤارۆ خۆی، خۆی لە ماڵە مەکسیکیە نزیکدەکاتەوە، تەواو تووشی نائومێدیان دەکات لەوەی کە مانەوەیان لە ئیسپانیا هیچ ئومێدیکی بۆ ئەوان تێدا بێت. بەس هەر خۆیشی کلیلی ژیانێکی تریان دەداتێ کە ڕەنگە شانسێک بێت بۆ مانەوەیان لە ئیسپانیا تا شیرازەیان تێکنەچێت\nئێوارەیەک ئالڤارۆ دەچێت بۆ ماڵی ئەوان، لەسەر نانخواردنەکە (دیارە هەمووی پلان بۆ دانراوە) باسی دراوسێکەی سەرەوەی خۆیانیان بۆ دەکات کە ژەنرالێکی خانەنشینە، پارەیەکی زۆری هەیە، تەنانەت کۆدی قاسەکەیشیان پێ دەڵێت، بەس بۆئەوەی وایان لێبکات قاسەکە ببڕن و ئەم چاوەڕێی ئەنجامە واقیعیەکەی بکات و وەک کۆتایی ڕۆامانەکەی بەکاریبهێنێت. لێ کۆی ڕووداوەکە لە دوا چرکەساتدا هەڵدەگەڕێتەوە و بەسەر خودی ئالڤارۆدا دەشکێتەوە بەبێئەوەی هیچ حسابێکی بۆ ئەوە لە نەخشەڕێگای ڕۆمانەکەیدا کردبێت\nئالڤارۆ خەریکی نووسینی ئەو وردەکاریانەیە کە چاودێرییان دەکات تا وەک کەرەستە بەکاریانبهێنێت، لەپڕ لە دەرگا دەدرێت. کە دەیکاتەوە، دەبینێت دوو پۆلیسن و پێی ڕادەگەیەنن کە بە تۆمەتی کوشتنی دراوسێکەی داوای لەسەر تۆمارکراوە و دەبێت بۆ لێپێچینەوە لەبەردەم لێکۆڵەردا ئامادە بێت\nئەو خۆی گاڵتەی بە مەسەلەکە دێت، چونکە هەستدەکات کۆی ڕووداو و کارەکتەر و دیمەنەکانی وا داڕشتووە کە بەس خۆی دەزانێت چۆن کۆتایی دێت. ئالڤارۆ بە کەلەپچەکراوی لەبەردەم دراوسێکانیدا لەلایەن دوو پۆلیسەوە بۆ سەنتەرێکی پۆلیس پەلکێشدەکرێت، لەوێ بۆی ڕووندەکەنەوە کە ئەو دەڕنەفیزە گەورەیەی دراوسێکەیی پێ کوژراوە، هی ئەمە و جێپەنجەکانی ئەوی لەسەرە، هەر بۆیە تاکە گومانلێکراو بۆ ئەنجامدانی تاوانەکە ئەوە، ئەمە جگەلەوەی کە سەرەتا خۆی نکوڵی لەوە ناکات کە کۆدی قاسەی دراوسێکەی دەزانێت\nدواجار ئالڤارۆ بۆ زیندان ڕاپێجدەکرێت، لەو ئۆتۆمبێلی پۆلیسەدا کە دەیبەن بۆ زیندانی سەرەکی سڤیلیا، پاش قاقایەک ئینجا بیری دەکەوێتەوە کە ماڵە مەکسیکیەکە رۆژێک پێش ئەوە بەناوی ماڵگواستنەوەوە و هەڵوەشاندنی کەلوپەلەکانیانەوە، سندوقی پێداویستیەکانیان لەم قەرزکردووە، سندوقێک پڕ لە ئامرازەکانی وەک دەرنەفیز و چەکووش و پلایس و ئەو پێداویستیانە، هەر بۆیە دەبێت هەر ئەوانیش بەو دەڕنەفیزە گەورەیە کابرایان کوشتبێت و پارەکەیان بردبێت\nئالڤارۆ کە نمونەی نووسەرێکی ناداهێنەر و کاڵفامە، نووسەرێک کە ناتوانێت ب��ڵانسی نێوان ناوەوە و دەرەوەی خۆی ڕابگرێت، لە زیندان توند دەکرێت، ئە�� چاڵەی کە بۆ ئەوانی هەڵکەندووە تا ڕۆمانەکەی پێ تەواو بکات، خۆی تێدەکەوێت. بەکورتی، بەر لەوەی ئەم دەست لە پاڵەوانەکەی بکاتەوە، پێشوەخت لەلایەن پاڵەوانەکەی خۆیەوە دەکوژرێت، لێ لە جیاتی ئەوەی پەشیمان بێت لەو دۆخە فرانکشتاینیەی کە لە بری پاڵەوانەکەی، بەسەر خۆیدا هاتووە، هەر عار نانێت. تەنانەت لەناو ئەو هەموو تاوانکار و چەقاوەسوو، شەلاتی و پیاوکوژەی زیندانیشدا هەر خەریکی چاودێریکردنی ئەوانی ترە و لە دووی خوڵقاندنی ململانێیەک دەگەڕێت، گروپ و دەستەوتاقمی دژ بەیەکتری دەدات بە شەڕ، تەنها لەبەرئەوەی کە کەرەستە و ماتەریاڵی بۆ نووسینەکانی خۆی دەستبکەوێت. دواجار چارەنووسی ئالڤارۆ لەو زیندانەدا نازانرێت، چونکە فیلمەکە بەوە کۆتاییدێت\n ئالڤارۆ وەک بەد-ئیدیاڵێکی ئەدەبی کوردی\nگرنگیەکانی ئەم فیلمە بۆ من لە کۆنتێکستە کوردیەکەدا تەنها دەمباتەوە سەر ئەو پرسیارەی کە داخۆ ڕەخنەی ئەدەبی کوردی، چۆن دەقێکی هەڵسانگاندووە و چۆن نووسەرێک/پاڵەوانێک دەبینێت؟\nبەبەردەوامی جەختکردنەوە سەر پاڵەوان وەک کوڕێکی دەستەمۆکراوی نووسەر لە ئەدەبیاتی کوردیدا، واتە نووسەر وەک یەزدان و خوڵقێنەری پاڵەوان و هاوکات بکوژەکەیشی، کە لەبنەڕەتدا ئەمە بۆ خۆی دیدیێکی زۆر لاهوتیە بۆ نووسین، کۆی ڕەخنەی ئەدەبی کوردی بەو دەردە بردووە کە ئێستایش لەو زەلیلی و پارانەوەیەی مەحویدا، بۆ فریادرەس، چاکەکار و سۆفیگەرێک نەک ستایشکارێکی ئایینی و کەسێکی کۆنزەرفەتڤ و بەدکاریگەر لەسەر مێنتاڵتی چەندین نەوە، دەگەڕێت، ئێستایش لە وەسفی چاوی خێلی مەحبوبەدا بۆ ڕابردووی برینداری نالی دەگەڕێت، هێشتا پێی وایە کە شێرکۆ بێکەس گوزارشتی لە کەسێتی سەرکوتکراوی نەتەوەیی ئێمە کردووە نەوەک ڕەوایەتی بە کۆمەڵێک چەکلەشانی شکستە و تاڵانچی بەناوی پێشمەرگەوە، دابێت. سیامەندی باڵندە و دالیا سیراجەدینی بەختیار عەلی لێ بووە بە کێشەکانی ناو دونیای ئێمە نەوەک تەنها وەک کۆمەڵیک دەستکردی خورافی کە قوربانی دەستی نووسەرەکە خۆیانن، بیانبینێت\nگرفتی ئەم ڕەخنەیە و ئەم دیدە بۆ نووسین ئەوەیە کە ناتوانێت پاڵەوان یا دەق وەک سترەکتورێکی سەرلەنوێ دارێژراوە لە دەرەوەی بایۆگرافی نووسەرەکەی و ژیانە گوایە واقیعیەکەی ببینێت، بۆ نمونە ناتوانێت خێوەکانی، ترۆر و تۆقاندنەکانی نووسین و هەڕەشەی پاڵەوانەکانیان وەک بوونیان بە بەد-ئیدیاڵ، بۆ سەر فانتازی ئێمە ببینێت، کاریگەری وڕێنە و نائومێدی و دیدە خورافیەکانیان بۆ ژیان لەسەر سایکۆلۆژی ئێمە، ئێمەی خوێنەر و وەرگر، هەڵبسەنگێنێت، چونکە لەبنەڕەتدا پێی وا نیە کە دەق جگە لە زمانی نووسەر، لە گۆشت و خوێنی نووسەر خۆی زیاتر، نیرۆس و نەستێکی تری هەبێت و دەکرێت بەس زادەی نەستی ئەو بەتەنیا خۆی بێت. ئەمەیش بۆ خۆی دیسان دەمانباتەوە سەر ئەو کێشەیەی کە هێشتا لە زانکۆکانی کوردستاندا بەناوی پەیینکردنەوە، نامەی ماستەر و دکتۆرای پێ ژەهراویدەکرێت، کێشەیەک کە وەک لە فیلمەکەدا دەیبینین، ئالڤارۆیەکت بۆ دروستدەکات کە بڕوای وا بێت تەنها بە خوێندنی چەند کۆرسێکی ئەدەبی، ئەدەبی ڕاستەقینە بەرهەم بهێنێت، یان هاوشێوەی ژنەکەی، لە کۆشی دەزگای ئەدەبی و ئەدیباندا، خەڵات بەدەستبهێنێت و تەنها لەبەر ئەوەی ئەو خەڵاتەی وەرگرتووە ئیدی شایستەیە کە بۆ تا ئەبەد وەک ئەدەبی بەرز و باڵا، نەمربکرێت و بمێنێت"
  },
  {
    "id": 93,
    "p": 93,
    "idPoster": "https://lh3.googleusercontent.com/gi6POgYWX95h2VUfzjIdfuvLVlMjmoRgPoILsNf6h4q1RZS5OkZt_6Hnt4SEykXFOP5_VzDDPGE-G6o3ePE5SLfH1CceHIVCK1uLiUupQwhMZjt8-E18qKax0ReXukfzvNpW1Xd9MQ=w2400",
    "typeFilm": "film",
    "memberNameEnglish": "brwa-haladin",
    "title": "‏I saw the sun 2009",
    "photo": "I saw the sun 2009.jpg",
    "writingN": "بڕوا عەلادین",
    "nameF": "خۆرم بینی ٢٠٠٩",
    "description": "مرۆڤ: پەیوەستی ڕەگوڕیشەکانی یا چاولەدوی پێیەکانی\nپێشەکی\nمرۆڤ بەتەنها ڕەگوڕیشەی نیە، هەر پابەستەی خاک نیە و بەو شوێنەوە کە لێی لەدایکبووە، لکابێت. مرۆڤ ڕێوی نیە گەر لە کونی خۆی (مناڵدانی دایکی) هەڵگەڕایەوە، ئیدی گەڕببێت، ئەمە دیدێکی میللی و رۆمانتیزمی نەتەوەییە،  وەکچۆن تاڕادەیەکی زۆریش دەروونشیکاریانەیە (بە تێرمەکەی میلانی کلاین بۆ جەزرەبەی لەدایکبوون و نۆستالژیای گەڕانەوە بۆ خانە خوێ ئارامەکە/یونی دایک). مرۆڤ هەر دەستکراوە و چاوکراوە نیە، پێیەکانی سیمبولی ئازادیی ئەون لە هاموشۆکردندا، قاچکراوەیشە: چونکە هەر پێیەکانین وای لێدەکەن لە ڕیشە و ڕەچەڵەک و بنەچەکانی خۆی، هەڵبێت وەک سیمبول و ئامرازی بڕینی ڕێگای دوور\nئەو کەسەی کە پێی هەبێت، بتوانێت هەنگاوبنێت، بە هۆی ئەوەوە کە ڕێگا دەبڕێت، هاوکات سەریشی هەڵبگرێت، دەتوانێت دەستکاری بوونی خۆیشی بکات، شوناسگۆڕکێ بکات، تەنها بەو دەموچاو، زمان، جەستە و ئایین و کولتور و ڕەگەزە جێندەرییەی خۆیەوە کە هەیبووە پابەستە نەبێت، بەڵکو سەرچڵانە ریسکی ئەوە بکات کە جەوهەری نەگۆڕ و تاڕادەیەک جێگیری خۆیشی بگۆڕێت\nتورکیا: وەک زێدی تۆ و مەنفای من\nلە تورکیای مۆدێرندا، پرسیاری شوناسی خەڵکی ڕەسەن و ڕاگواستنیان، شانبەشانی پیادەکردنی میتۆدی خاکی سوتماک/وێران (بەتایبەتی لە بەشە کوردستانیەکەیدا) مێژوویەکی دێرینی هەیە کە لانیکەم لە چوار دەیەی ڕابردوودا لە شێوەی ململانێێ سیاسی/سەربازی خوێناوییدا بەرجەستە بووە و زۆربەمان کەمتازۆر بە لێکەوتە و دەرەنجامە تراژیدیەکانی ئاشناین\nبەڵام نیشاندانی ئەو ململانێیە لە فۆرمی فیلمدا و بەرجەستەکردنی لە وێنەی سینەماییدا زۆر دەگمەن بووە، گەر هەیشبووبێت، هەمیشە ئایدیۆلۆژییانە بەگەڕخراوە و مەبەست لێی خوڵقاندنی گوتارێک بووە بەقازانجی یەکێتی خاکی تورکیا و نیشاندانی کورد وەک تیرۆریست و هەڕەشە بۆ سەر پیرۆزی و یەکپارچەیی قەوارەی تورکی\nفۆبیای کەرتبوون و پارچەپارچەبوون لە مێنتاڵتی و هزری مرۆڤی تورکیدا بە چەشنێک ئامادەیە کە لە کینە و بوغزی مرۆڤی ئاسایی لایداوە و گۆڕاوە بۆ ئایدیۆلۆژییەکی قڕکەر و سڕەرەوە، کە ململانێ و جیاوازیەکان تەنها بە فەرمانی دەرکردن و هەڵکەندن لە زێد و گورزی میلیتاری و هێرشی سەربازی یەکاڵادەکرێتەوە\nهەر لەم ڕوانگەیشەوەیە فیلمی (خۆرم بینی) کە لە نووسین و دەرهێنانی هونەرمەند (مەهسون قرمزی گول)ە، بۆ من شایستە بە ئاوڕدانەوە و خوێندنەوەیە لە کۆنتێکستەکەی خۆیدا، چ وەک گوتارێک لە دەرەوەی هەژموونی ئەو پەیامە ئایدیۆلۆژیە زاڵەی کە هەیە و کورد وەک هەڕەشە دەبینێت بۆ سەر شوناسی پاکوبێگەردی تورک، چ وەک ئەو کەرتکەرتبوونە ناوەکیەی گوتاری کوردییش کە تەواوی ئەندامەکانی و گرفتەکان وەک یەک پارچە و یەکەی یەکگرتوو دەبینێت\nگرنگی فیلمەکە لای من ئەو چەشنە دژایەتیکردنە نەرمەی ئەو دوو سترەکتورەیە کە هەردووکیان بەناوی هەستیاری جوگرافی و هەژموونی ئایدیۆلۆژیای یەکپارچەییەوە تا دێت تاکەکەسەکان، یەکە خێزانی و کۆمەڵایەتیەکان پارچەپارچەتر و ئەتۆمیتر دەکەنەوە، لێکهەڵوەشاندن و ئاوارەبوون و بێگانەبوون بەرهەمدەهێنن، بەناوی هەرچی زیاتری یەکگرتوویەوە، درزوکەلێنی زیاتر  دەخەنە فانتازیای ئەو یەکە یەکگرتەیەوە کە دەیخوازن، جا ئەفسانەی ڕەگوڕیشەی دێرین بێت، بوونی مرۆڤ بێت وەک دانیشتوانی ڕەسەنی ناوچەیەک یان مرۆڤ وەک خاوەنی دوو ڕەگەز لەیەک کاتدا (ترانزسێکسوێڵ)\nپابەندبوون بە پابەندنەبوونەوە\nدەستپێک و دیمەنەکانی سەرەتای فیلمەکە (پەلاماردانی ئەشکەوت و شاخەکانی مرۆڤی کورد و گەریلاکانی پارتی کرێکارانی کوردستان بە کۆپتەری سەربازی) ئەو پەیامەمان پێ دەگەیەنێت کە مرۆڤگەلێک هەن دەبێت ئەو ناوچە یاساغ و سوورە بەجێبهێڵن یا دەبێت بکوژرێن: دەبێت ئەو خاکە لەوانە پاکبکرێتەوە و بەسزا بگەیەنرێن، لەکاتێکدا هەموو ئەوانەی دەکەونە بەر هێرشەکە و خێزانەکانیشیان کە لە گوندەکانی ئەو ناوچەیە دەژین، دەبێت ڕابگوێزرین\nئەم سەرەتا خوێناویە ناچاریەی ڕاگواستن و بۆردومانکردن، ڕاستەوخۆ دەمانبەستێتەوە بەو دوو پێناسە باوەی کایەی ئەنترۆپۆلۆژیای کۆمەڵایەتیەوە کە ئەنترۆپۆلۆژێکی وەک (تۆماس هیلاند ئێرکسن)ی نەرویجی بە ململانێی نێوان ڕیشە/پێ ناوی دەبات: ڕیشە وەک سیمبول بۆ پابەندبوون بە جێگە و سروشتەوە، پێ وەک شانسی گەشەی کولتوری و دەرچوون لە سروشت وەک ڕیشە و بنچینە یا ژینگەی یەکەم\n(ئێرکسن) خاوەن دوالیزمەیەکی یەکاڵاکەرەوە و گرنگە لە دروستبوونی شوناسی مرۆڤدا کە بریتیە لە (خاوەنڕیشە/خاوەنپێ): واتە ئەوانەی کە پێیان هەیە و دەتوانن بگوێزنەوە، سەفەر و ڕێبکەن، پابەستەی یەک ژینگە نەبن و لە تاقە پنتێکی جوگرافی و کۆمەڵایەتی/کولتوریدا نەمێننەوە، هەروەها ئەوانەیشی کە خاوەن ڕەگوڕیشەی توندن بە خاک و ترادسیۆن و ڕابردوویانەوە و زۆر ئاسان ناتوانن دەستبەرداری ببن و شوناسێکی نوێ وەربگرن: بەری جیاواز و نوێ بگرن\nبەڕای (ئێرکسن) دیالەکتیکی دواکەوتن پێشکەوتنی کۆمەڵگەی مرۆیی لە نێوان دوو  وێنەی جیاوازدایە بۆ مرۆڤ: مرۆڤ وەک درەختێکی ڕەگداکوتاو و وەک بوونەوەرێکی پێڕەو! مرۆڤ چەندە لە درەخت دەچێت، چەندە گرێدراوی ئەو ڕەگوڕیشە سروشتی و خوێنینەیە کە سەرچاوەی یەکەمی هاتنەبوونیەتی وەک خاکوخۆڵ و زێدی خێزانەکەی، هێندەیش پابەندە بە پابەندنەبوونەوە: بە پێیەکانیەوە. مرۆڤ تا گەشە بکات و دۆخێکی کولتوری و سیاسی یا ئابوور جێبهێڵێت، تا شوناسی دیکە وەربگرێت و بەتەنها بەو قەوارەیەوە نەوەستێت کە هەیەتی وەک بونیادێکی نەگۆڕ، پێیەکانی یارمەتی دەدەن کە بڕوات، سەرهەڵبگرێت، نامۆ ببێت، سەفەربکات و زێدی خۆی بەجێبهێڵێت: ئاوارە و دەربەدەر و بێ ڕیشە بێت\nلە دیدی (هیلاند ئێرکسن) دا ململانێی نێوان ڕیشە/پێ وەک دوو ڕەگەزی دیالێکتیکی و پێکهێنەری شوناسی مرۆڤ، لەبنەڕەتدا میتافۆرێکە بۆ ململانێی نێوان سروشت/کولتور یش. چونکە بەڕای ئەو، شوناسی ئێمە بەتەنها زادەی ژینگە، کەشوهەوا، جوگرافیا و سروشتی فیزیکیمان نیە، بەڵکو بەشە سەرەکیەکەی لەژێر کاریگەری چواردەورە کولتوریەکەماندایە وەک پێکدادان، وەک کۆمەڵێک شوناسی کولتوریی کە تەوقیان داوین، وەک کۆمەڵە ئەوانێکی تر، ئەوانی بە ئێمە بێگانە کە هەمان زمانی ئێمە قسەناکەن و هەمان ئاین و شوناسی نەتەوەیی ئێمەیان نیە\nئێرکسن ڕای وایە کە باست لە شوناس کرد، ناچاریت هاوکات باسیش لە گۆڕان بکەیت، وەک چۆن قسەکردن لەسەر شوناس هیچی جیاواز نیە لە فۆرمەلەبوونی کەسێتی مرۆڤ: کەسێتی وەک تێمایەکی کۆمەڵایەتی کە پتر پەیوەستی پلەوپایەی کۆمەڵایەتی و ئەو ڕۆڵە کۆمەڵایەتیانەیە کە سترەکتورێک یان شێوازێکی دیاریکراو لە خەلک لێمانی چاوەڕێ دەکەن. شوناس شتێک نیە پێوەی لەدایکبووبیت و پێوەی بمریت، واتە ڕیشەیەکی پیرۆز و وێنەیەکی باوی بۆماوە نیە لە پشت و خێزان و خێڵەکانمانەوە، بەڵکە چەمکێکە، یان ڕاستر پرۆسەیەکی بەردەوامی سەرلەنوێ خوڵقاندنەوە و گۆڕانکاری و گەشەکردنە لە خاڵێکەوە بۆ خاڵێکی تر (گەر بکرێت سیمبولیانە چەمکی پێ و هەنگاونانی بۆ بەکاربهێنین وەک ئەوەی لای ئێرکسن هەیە)\nگۆڕان یان پێکدادانی شوناسە شلۆقەکان\nپوختکردنەوەی ئەو دیدە ئەنترۆپۆلۆژی.کۆمەڵایەتیانەی(هیلاند ئێرکسن) سەبارەت بە شوناسی مرۆڤ و هاوکات شلۆقانیشی، بەو ئامانجەیە تا ئەو سێ چەشنە لە تێمای سەرهەڵگرتن، شوناسگۆڕینی جێندەریانە و نامۆکەوتەی شارە گەورەکان و پایتەختی وڵاتان وەک گوتاری سەرەکی فیلمەکە ببینین\nگوتاری فیلمەکە هەمووی پەیوەستە بە هەڵاتن، دەرکردن و بەجێهێشتنەوە:\n1.   هەڵاتن لە ڕەگەزی نێرانەی خۆت و گۆڕانت بۆ کچ وەک لە ژیانی کوڕە بچکۆلەی ماڵەکەدا (قەدۆ) دەردەکەوێت، کاتێک دەگەنە ئیستەنبوڵ\n2.دەرکردن لە زێدی دایکوباوکت و خۆت و گۆڕانت بۆ کرێچی شارە گەورەکان وەک ئەوەی لە ژیانی سێ براکەدا دەیبینین و پتر بە برا خێزاندارەکەوە (مەهسون) دیارە، کە بەر مۆدێرنە دەکەون و جلشۆرێکی ئۆتۆماتیکی دەکڕن، کچە بچکۆلەکانی لەبەرئەوەی دایکیان لەخەستەخانە کەوتووە برا کۆرپەلەکەیانی پێ دەشۆن و دەمرێت، هەر بۆیە مناڵەکان لە باوکەکە دەسەننەوە و دەزگایەکی کۆمەڵایەتی سەرپەرشتکاری کۆمەڵایەتی سەر بە دەوڵەت بەخێویان دەکات!\n3. بەجێهێشتنی وڵاتی خۆت و بوونت بە پەنابەر لە وڵاتانی ئەوروپی وەک لە خزمەکانیاندا دەیبینین، کاتێک کوڕە گەورەکەیان وەک گەریلای پەکەکە دەکوژرێت کە هاوکات براکەی سەربازە لە سوپای تورکیادا و برا بچکۆلەکەی قاچێکی نیە. بە قاچاغ دێنە نەرویج و دوای بگرە و بێرەیەکی زۆر دەبن بە شاگرد و کرێکار لە فرۆشگەیەکدا\nچەختی زۆری چیرۆکەکە و زوومەکە زیاتر لەسەر ئەم دوو خێزانەیە کە لەناویاندا دابەشبوون هەیە، لەناویاندا خواستی پێچەوانە و دژە ئارەزوو هەیە، وەک چۆن خواستی دژ بە دەوڵيت و سیاسەتەکانیشی بۆ ناوچەکانی دەرەوەی شارە گەورەکان دەبینین:\n هەیانە دەخوازێت بۆ کوردستان بجەنگێت و شەهید دەبێت، هەیشیانە سەربازی سوپای تورکە و لە خزمەتکردن هەڵدێت، هەیشیانە پێویستی بە قاچێکە تا دارشەقەکانی فڕێبدات و لەسەری بووەستێت، کە بەس نەرویج ئەو خەونەی بۆ دەهێنێتە دی. وەک چۆن لە خێزانەکەی تردا باوکێک هەیە نابینا کە بەردەوام نۆستالژی گەڕانەوەی هەیە بۆ لادێکەی خۆی، ژنێک هەیە ئەوەندە هەوڵی داوە کوڕی ببێت، ئیدی لە توانای مناڵدروستکردن کەوتووە و دەبێت بیری لێنەکاتەوە و بوەستێت\nمێردێک هەیە شەش مناڵی بەسەردا کەوتووە  و کە پێنجیان کچن و تاقە هیوای ئەوەیە کە کوڕەکەی پارێزراو بێت تا گەورەببێت، برا بچکۆلەیەکیش هەیە کە ڕەفتارەکانی ناسک و مێیینانەن و پاش بوونی بە هاوڕێ لەگەڵ هەندێک نێرەموکدا لە خێزانەکە هەڵدێت و دواجار لەلایەن برا ناوەنجیەکەیەوە دەکوژرێت\nدەوڵەت وەک ئەڵتەرناتڤێکی ساردی پەیوەندیە گەرموگوڕەکان\nجگە لە دیالەکتیکی ڕیشە/پێ، ئەوەی وەک تێما سیاسیەکە لەم فیلمەدا سەرنجڕاکێشە، نەمانی قەوارە بچکۆلەکانی دەرەوەی دەوڵەتە: نەمانی گوندنشینە وەک بوونەوەرێکی سەرسنووری دەرە دەوڵەت، نەمانی لادێیە وەک جوگرافیایەکی چەپەکی ناو هەناوی دەوڵەت، نەمانی باوک و برایە وەک بڕیاردەر لەخێزان و هەژموونی دەزگای کۆمەڵایەتیەکانی سەر بەدەوڵەتە، نەمانی ڕەگەزی نێرینەیە و بوونیەتی بە ڕەگەزێکی دوو جەمسەر، بە هەویرێکی شل بە دەستی شاری گەورە و دیسکۆ و باڕەکانیەوە وەک یەکێک لە سیماکانی مۆدێرنبوونی دەوڵەت، نەمانی هاوڵاتی کوردی/تورکیە و کۆچکردنیانە بۆ دەرەوەی دەوڵەت و بوونیان بە هاوڵاتیی لە نیشتمانی تردا\nبە کورتی، هەژموونی دەوڵەتێکی زەبەلاح دەبینین کە بەناوی مەترسیەوە بۆ سەر ئارامی دەوڵەت لە زێدی خۆت دەرتدەکات، لە ڕیشەوە هەڵتدەکێشێت و تا دوا سنوورەکانی دەرەوەی خۆی ڕاوت دەنێت، بە بێئەوەی وەک هاوڵاتیەک ئامێزت بۆ بکاتەوە و چارەسەرێک بۆ کێشەکانت بکات\nدواجار ئەم فیلمە لە سادەترین ڕستەدا، زەقکردنەوەی لەکارکەوتنی وزەکانی دەوڵەتی تورکیایە وەک دەزگایەکی بەڕێوەبردن بۆ چارەسەرکردنی کێشەی زیاد لە ٢٠ ملیۆن کورد لە تورکیا و پوچەڵکردنەوەی هەر هەوڵێکی ئاشتیخوازانە بۆ دانوستان و ڕێکەوتن کە ڕیشەکەی دەگەڕێتەوە بۆ سەرەتاکانی ئەتاتورکیزم و تا ئەردۆگانیزمیش هەر درێژەی هەیە، هەروەها نیشاندانی دڵڕەقیی فانتازیەکانی دەوڵەتەکەیە بۆ هاوڵاتیبوون، بەتایبەتی کوردەکان وەک گوندنشین و نەخوێندەوار، وەک چەتە، کرێگرتە و دەستدرێژیکار\nوروژاندنی هەموو ئەم پرسە سیاسی، ئابووری-کۆمەڵایەتی و جێندەریانە بەو سادەییە و لە زمانی دانیشتوانی گوندێکی بچووکەوە، هەروەها دۆزینەوەی لینکی پێکەوەبەستەری نێوانیان لە کێشەیەکی ناوخۆییەوە بۆ گرفتێکی گەورەی دەوڵەت و دواجار بوونی بە قەیرانێکی نێودەوڵەتیش (وەک لە کێشەی پەنابەراندا خۆی بەرجەستەدەکات)، وامان لێدەکات کە کەمنرخ و بێبایەخ سەیری نەکەین و پێمان وا نەبێت کە بەتەنها سیناریۆیەکی دووبارەی هەندێک وێنەی جێگیرە لەسەر کورد، بەڵکو قسە لەسەر لێکەوتەکانی ئەو شوناسەیشە کە نازانیت داببڕێیت لێی باشترە یان پێوەی بلکێیت، وەک درەختێکی ڕەسەنی ڕەگداکوتاو ببیت بە لقێک لێی، یان هەر قاچێکت بکەیت بە سەد قاچ و هەرچی زووترە وەک خاکێکی وێران و سوتماک لێی هەڵبێیت!"
  },
  {
    "id": 94,
    "p": 94,
    "typeFilm": "film",
    "memberNameEnglish": "brwa-haladin",
    "title": "‏Quills 2000",
    "photo": "Quills 2000.jpg",
    "writingN": "بڕوا عەلادین",
    "nameF": "پەڕمووچ ٢٠٠٠",
    "description": "\nپەڕمووچ یا نوسین بە تامی خوێن\nبەرایی\nفیلمی (پەڕمووچ) هەم بایۆگرافیەکی تراژیکۆمیدی نووسەرێکی سەرسەخت و ئاڵۆزی مێژووی ئەدەب (مارکیز دی ساد) ە، هەم درامایەکی سیمبولیکیە کە گەمە بە تەواوی چەمک و زارەوەکانی ژیانی ئەدەبی و سیاسیی ئەو دەکات.\nوەک کۆی کارەکە لە سەرەتاوە تا کۆتاییەکەی، زۆر ئاشکرا دەبینرێت کە چۆن ئیشی لەسەر هەموو وردەکاریەکانی ئەو ئەدەبیاتە کردووە کە دوا چرکەساتەکانی ژینی سادیان پێکهێناوە:\nژوورە لیکس و شادکەرەکەی ساد بۆ نووسین لە شێتخانەی چارینتۆن، خودی شێتخانەکە وەک زیندان و وەک شوێنی چارەسەریش بۆ ساد، نووسینە نهێنیەکانی ساد، دەزەکردنە دەرەوەی ڕۆمانەکانی بۆ دەرەوەی زیندان و دەنگدانەوە کۆمەڵایەتی و سیاسیەکانی، وروژاندن و توڕەکردنی سیاسیەکان و سزادانی لەسەر وتە و بۆچوونەکانی، لەقکردنی متمانەی پیاوانی کەنیسە و ڕۆحانی بە ئەگەری تۆبەکردن و چاکبوونەوەی بەو تەکنیکە سایکۆلۆژیە خورافیە، ئەشکەنجەدانی جەستەیی و دواجاریش قەدەغەکردنی نووسین لێی تا چرکەساتی مردنی. بەڵام کۆی بەشەکانی ئەو مێژووە بەشێوەیەک تێکهەڵکێش و ئاوێتەکراون، جۆرێک مۆنتاژ و پاشوپێش خراون، گەر یەکێک شارەزای مێژووەکەی نەبێت، ئاسان نایانناسێتەوە\nلەم فیلمەدا ئەو هێڵە لە ژیانی ساد دیارە کە ڕاستەوخۆ دوای زیندان هێنراوەتە خەستەخانەی شارینتۆن بۆئەوەی ئارامبێتەوە، وەک تۆبەکارێک بەر لەمردنی لە نووسینە سێکسی و ئیرۆتیکیەکانی پەشیمانبێتەوە: ئەویش لە ڕێگەی نووسین و تەکنیکی هێنانەدەرەوەی ناوەوەی خۆی و تۆمارکردنی لەسەر کاغەز، تا بەسەر ئەو دەد (وەحش) ەی ناوەوەی خۆیدا زاڵبێت کە بیرکردنەوە و فانتازی سێکسیە، پایەدارکردن و بەهابەخشینە بە توندوتیژیی جەستەیی. خودی ئەم پرۆسەیە ئەو تەکنیکەیە کە بەر لە سەرهەڵدانی دەروونشیکاریی فرۆیدی، کەنیسە بەکاریهێناوە تا ئەوانەی هاوسەنگی دەروونیان تێکچووە و لادەرن، ئەهریمەنە ڕووش و بەدەکەی ناوەوەی خۆیانی پێ ڕامبکەن و مل بدەن بۆ ڕۆتین و ترادسیۆنی ئاین و کۆمەڵگە. سەرەتای ململانێکەیش لەوێوە دەست پێ دەکات، ئەو دەمەی کە ساد ئەو شانسەیش هەر بۆ بەردەوامیدان بە نووسینەکانی بەکاردەهێنێت\nسەرەتای ململانێکە:\nشۆڕش و بەرکەوتن لەگەڵ لاقەکارە ڕەوشتبەرزەکاندا\nلەگەڵ دەستپێکی فیلمەکەدا، دیمەنە توندوتیژەکانی سەرەتای تیرۆر و تۆقاندنی شۆڕشی فەرەنسی (گیولاتین، زەبر و فەرمانی دەسەڵات، جەلادی پێڕەوکار، قوربانی و جەماوەرێکی تینوو بە خوێن) پێت دەڵێن کە ململانێکی خوێناوی لە ئارادایە و هێشتا بەشە بزوێنەرەکەی کە زمانە، ونە. سێگۆشەیەک لە کێبەرکێی هەژموون و دەسەڵات و ئاکار هەیە بەبێ ئاشکرابوونی کۆڵەکە ڕاگر و هاوکات ڕوخێنەرەکەیشی کە مێژوونوسێکە\nوەک ئاماژەیەک بە ڕژاندنی خوێنێکی زۆر، مێیینەیەکی قوربانیی خەمۆک و تاساو لە چاوەڕوانی زەبری گیۆلاتینێکدا دەبینیت، جەلادێکی ڕووخۆش لە ترۆپکی چێژی پراکتیزەی دەسەڵاتی خۆیدا دەبینیت کە ئامادەسازی بۆ پراکتیزەی مەرگ دەکات، لێ هێشتا تۆمارکارەکە، گێڕەرەوە ئارشیفکارەکە (ساد) دیار نیە! ساد درەنگ دەردەکەوێت، زومەکە بەش بەش و هێواش هێواش دەچێتە سەر هەیبەتە تۆقێنەرە ئەریستۆکراتیەکەی. پاش چەند چرکەیەک لە گێڕانەوەی تیرۆر رۆژگاری شۆڕشی فەرەنسی و بەرجەستەکردنی لە دیمەنی سەرپەڕاندنی کچێکدا بە گیلیۆتین بەدەست زرتەجەلادێکی قەڵەو، دوای تلۆربوونەی کەللەسەری ملپەڕێندراوەکە بۆ ناو عەرەبانەیەک پڕ لە کەللەسەری قرتێنراو کە لە شۆکی ملقرتاندنەکە فریای چاولێکنانیان نەکەوتوون، لەسەری سەرەوەی ڕووداوەکان، بەدیاردەکەوێت. وەک هۆماڵ (ڕەقیب) ێکی سایکۆلۆژی و ئارشیفکارێکی سالۆر و ئەدەبیانەی هەموو ڕووداوە خوێناویەکانی ناوەوە و دەرەوەی جیهانەکەی خۆی، بە تیشکەگرتەیەک دێتە بەر کامێراکە و کتوپڕ دیارنامێنێت\nهەتا دیمەنەکان فشار بهێنن و پاڵەپەستۆی گرتەکان خێراتر بن، قەبارەی سەرەکی گرفت و جیهانەکەی ئەویش ئاشکراتر دەبێت، گۆڕەپانی ململانێکە بۆ هەمووان دەردەکەوێت، ئیدی بینەر دەزانێت خوێنی ئەو جەنگە لە دوالیزمەی (ژان/چێژ) ەوە سەرچاوەی گرتوە و وەک ئاگر لە جەستە بەردەبێت.  ژان و چێژ دوو زاراوەی گرنگی ئەدەبیاتی سادن، دوو دیوی یەک دراون کە ناوی مرۆڤە: دەربازبوون لە قەدەری ژان یا چێژ، ئازار یا لەزەت لای ساد مەحاڵە، لەکاتێکدا بۆ دەزگای ئایینی و سیاسی ئەرکێکی سەرەکی ڕامکردنیانە: ڕام و کۆنترۆڵکردنی چێژەکانمان لەسەر بنەمای ئازاردانمان و ژانچێشتن\nلە دەرکەوتنەوەی دووەمیدا، سادە مێژوونوسە تۆمارکارەکە دەردەکەوێت. ئەو پشت لە کامێرا، سەرقاڵ و بەخۆداشکاوە، لەبەرخۆیەوە ئەو وشانە دەڵێتەوە کە سەرقاڵی نوسینیانە، وا دیارە لە ئازاری بوونەوەرەکان بێباک بێت و وەک ڕۆتینێکی ئاسایی رۆژگاری شۆڕش بیانبینێت. ساد لە خواوەندێکی ڕووش و دەد دەچێت، خواوەندێک کە بە ڕۆژی ڕووناک و لە گەرمەی رووداوە گەرمەکانی شۆڕشدا، دوور لە فشاری خێرای ئەوەی لە دەرەوە دەگوزەرێت، بەشە قوڕین و تاریکەکانی لەش دەدوێنێت، ناوچە چەپەک و ترێنجراوەکانی جەستە کەوماڵدەکات و بڕی بەرگەگرتنی ئۆرگانەکان بۆ ئازار و چێژ دەپێوێت، هەڵیان دەسەنگێنێت، گۆشت توێکاری دەکات و خوێنبەر و مولولەکان، ڕەگ و دەمار، ئۆرگان و فەرمانەکانیان، ناو دەنێت\nوەک قەسابێک خوێن لە کڕکڕاگە، موو لە پێست، نەرمەگۆشت لە ئێسک و سمت لە مەمک جیادەکاتەوە و بۆ چێژ دەگەڕێت، جەستە لە ئاشۆ و پشێویەکانی، لە بژوونی و ڕەشگیەکانی دەتەکێنێت و لە دوی کۆدەکانی بۆ هەڵگرتنی ئازار و ئۆرگازمبوون، دەگەڕێت: ئەو رۆمان و نووسینە ئیرۆتیکی، لێ رەخنەیی و ڕادیکالیەکانی دەربارەی لاقەکارە بەڕەوشت و ئاکاربەرزەکان دەنوسێت، دژ بە پیاوە ئایینی و نورانی و پیرۆز و دەمڕاستەکانی خوا: ژوستین دەنووسێت\nژوستین: دەقی ئەدەبی وەک خوڵقێنەری پەژواکی سیاسی\nخۆی بەڵێن وایە ساد لە خەستەخانەی (چارنتۆن)، لەو زیندانە بەهەشتی و قەفەزە ئاڵتونیەدا کە وەک تێرەپیەکی سایکۆلۆژی بۆی دانراوە، دەروونی ئارامبێتەوە و ئەژدیها و قاتوقڕیەکانی ناو جەستەی، چەقۆ و بزمارەکانی ناو هزری خۆی بگۆڕێت بە وشە و وەک گوناه و داننان بە ئایدیا بەدەکانیدا، لە ژێر ڕێبەرایەتی قەشە (کۆڵمێر) دا، لە فۆرمی دەردەڵدا لەسەر کاغەز هەڵیانبڕێژێت، لێ گەمەکە ڕێک پێچەوانەیە، ئەوەی کە ناوی تابوە و شایستە بە سانسۆرە، لەلایەن ئەمەوە وەک دەقی ناوازە و دانسقەی ئەدەبی دەنوسرێت و لەڕێی جلشۆر و خزمەتکارێکی ناو خەستەخانەکەوە بۆ دەرەوە دەنێردرێت، لە دەرەوە هەرا دەنێتەوە و پەژواکێکی گەورەی لێ دەردەچێت\nدەقی ژوستین کە ئاستێکی بەرزی ئەدەبی هەیە و هاوکاتیش پڕە لە گوزارشت و دەربڕینی سێکسی بێشەرم و بێپەردە، ئەو چرکەساتانە لە جەستەی تایبەت و کۆمەڵایەتی کچێک نیشان دەدات کە هەمووان، بە مرۆڤی ئایینی و سیاسیەوە، بە پزیشک و دەستگێڕ و مامۆستا و بازرگانەوە، وەک نێچیرێکی سێکسی و بەدڕەوشتێک فانتازی دەکەن، دەستی بۆ دەبەن، ڕووتیدەکەنەوە، بەڵێنی درۆی هاوسەرگیری پێ دەدەن، پاشان پەلاماری دەدەن و لاقەی دەکەن، پاشتریش هەوڵی زیندانیکردنی بە تۆمەتی سۆزانی و بەدڕەفتار یا کوشتنی، دەدەن\nبڵاوبوونەوەی ژوستین هەرادەنێتەوە، دیوە ئەکۆمەن (فاحش)، نائاکاری و بەدمرۆڤانەکەی مرۆڤی هەڵگیرسێنەر و پارێزەری شۆڕش (وەک زەنگێک بۆ تەشەنەکردنی گەندەڵی) لە سەنتەرەکانی دەسەڵاتدا نیشان دەدات (لە کەنیسە و زیندان و بازاڕ و سیاسەت و دادگا و خەستەخانەیشدا). ئەم کارە دەگاتەوە دەمی سەرکردەکانی شۆڕش، هەربۆیە فەرمان دەدرێت کە پزیشکێکی دەروونی بچێتە شێتخانەکە تا قڕوقەپی پێ بکات و لە ژێر ئەشکەنجە و سزادا تۆبەی پێ بکات: لەزمانی بخات و بیوەستێنێت. لێرەوە ئیدی ئاڕاستەی فیلمەکە دەگۆڕێت بۆ قۆناغە مەترسیدارەکەی ژیانی ساد: بوونی بە مڵۆزم و ئاژاوەچی، بە زیندانیەک کە هێزی ئەوەی هەیە لە دەرەوەی زیندان فەرتەنە بنێتەوە\nلەچەک داماڵینی ساد: سانسۆرکردنی\nتەنیا چەکی دەستی ساد خامەکەیەتی، مەرەکەب و پەڕمووچەکەیەتی (کە لەبنەڕەتدا تایتڵی فیلمەکەیشە). سەرمایەی ساد تەنهاوتەنها ئەو وشانەیە کە دەیانهۆنێتەوە و لە فۆرمی چیرۆک و ڕۆماندا دەیاننێرێتە دەرەوەی زیندان تا تابوەکان بشکێنێت، پۆرت و کەسێتی سیاسی و پیاوانی ئاینی بشکێنێت و لە دەمامکە پیرۆزە هەڵبەستراوەکانیان دایانماڵێت\nباوکە کۆلمێر دەزانێت کە دەسەڵات دەخوازێت توندتر ئەشکەنجەی ساد بدات و رەنگە خۆیشی وەک بەرپرسی چاکبوونەوەی دەروونیانەی ساد لەکارەکەی لاببرێت، بەر لەدەسەڵاتی سیاسی زەفەر بە ساد دەبات و تەواو تەواو لە نوسینی دادەبڕێت. سەرەتا کتێبەکانی ژوورەکەی دەبەن، پاشتر کاغەزەکانی و مەرەکەب و خامە و پەڕموچەکانی، تا وای لێدێت تەواو ڕوتوقوتیدەکەنەوە. بەڵام ساد لە هیچ کام لەو قۆناغانەدا کۆڵ نادات. بە نینۆکی، بە دەرزی و چیلکە و هەرشتێکی تری نوکتیژ، دەنوسێت.  بە شەراب لەسەر چەرچەفە سپیەکانی چرپاکەی خۆی دەنوسێت، بە خوێنی خۆی لەسەر دیوارەکان دەنوسێت، هەموو ئەمانەیش بۆ ئەوەیە کە بڵێت: ئەو ناوەستێندرێت و کۆڵی پێ نادرێت\nساد کز و لاواز دەبێت، لە هۆش خۆی دەچێت، بەڵام لە گفتوگۆکانیدا کە پەیوەندیان بە باوەڕ و ئایدیاکانی خۆیەوە هەیە، سازش ناکات و نابەزێت. پاش شکاندنی باوکە کۆلمێر و سوکایەتیکردن بە گرێ سێکسی و دەروونیەکانی، بە خوداکەی و باوەڕەکەی و ئامۆژگاریەکانی، پالمێر ناچار دەبێت (ئەگەرچی پرۆسەکە لە فیلمەکەدا سیمبولیکە و ئاماژەیە بۆ سانسۆرێکی تەواوی نوسین و فانتازی ساد) زمانی ببڕێت، تا هەم پێگەی خۆی بهێڵێتەوە و هەم قەرەبووی هەموو ئەو سوکایەتیانەیش بکات کە بەدەست سادەوە چێشتوونی و کەمێک دڵی بە خۆی  خۆشبێت. بەڵام هەموو ئەم پرۆسانە کاتێک ڕوودەدەن کە کتێبەکانی ساد تەواو بڵاوبوونەتەوە و بەبەردەوامی چاپدەکرێنەوە و دەفرۆشرێن، تەنانەت ژنی بەرپرسی نەخۆشخانەکە (سیمۆن) یش بە دزی مێردەکەی (رۆیەر کۆلارد) ەوە ساد دەخوێنێتەوە و لە ژێر کاریگەریەکانیدا، لە مێردەکەی هەڵدێت\nچەندە زیاتر ساد سانسۆر دەکرێت، هێندە خێراتر بڵاودەبێتەوە و کتێبەکەی پڕفرۆشتر دەبێت\nساد دەمرێت، بەڵام پاش مردنەکەیشی هەر کاریگەریەکانی لەسەر ئەو شێتخانەیە و خودی قەشە کۆلمێر دەمێنێت!\nساد: فیگورێک بە تامی فوکو\nزۆربەی زۆری رەخنەگر و بیریارانی دوای بوونخوازیی سارتەری (هەر لە باتایەوە بیگرە تا لاکان و دولوز و بارت) قسەیان لەسەر ساد کردووە، ، لێ لەم فیلمەدا پتر ڕەنگدانەوەکانی سادێکی فوکویی دەبینین، بەتایبەتی لەو چەقەدا کە هەموو گرفتەکە دەربارەی ئازادی جەستە و ڕامکردنیەتی. کەم نین ئەو دیمەنە یەکلاییکەرەوانەی کە زومێکی زۆر دەخەنە سەر جەستە و لەبنەڕەتدا تایبەتن بە کۆنترۆڵکردن و دیسپلینکردنی: هەر لەو زمانە سینیستیە گەپجاڕەی سادەوە بیگرە لە شانۆنامەکەیدا کە بە شێتەکانی پێشکەش دەکات دەربارەی دۆخی سێکسوێلانەی پزیشکە پیرەمێردەکە (رۆیەر کۆلارد) و ئارەزووەکانی بۆ سێکس بەدواوە (ئەناڵ-سێکس) لەگەڵ ژنە مناڵەکەی، تا سووربوونەوە، هەژانی سێکسیانەی قەشە کۆلمێر و حەسرەتی سێکسیانەی بۆ خەوتن لەگەڵ کچە جلشۆرەکە و بەردەوامبوونەکانی تا هەژموونی جەستە لە ڕووتکردنەوەی جەستەی ساد و داماڵینی لە پۆشاکە ئەریستۆکراتی و گرانبەهاکانی، نووسینی خودی ساد بە خوێنی جەستەی خۆی لەسەر جلەکانی بەری و دواجاریش بڕینی زمانی ساد لەلایەن کەنیسە و پێشکەشکردنی بە دەسەڵاتی سیاسی...هتد)\nفوکو ڕای وایە کە دەسەڵات لەسەر جەستە و بە هۆی جەستەوە کاردەکات، هەر ئەمەیشە وای لێ دەکات میتۆدی کارکردنەکەی لەو ئیشانەیدا کە تایبەتن بە سزا و کۆنترۆڵکردن، لە ئارکیۆلۆژیەوە بگۆڕێت بە ژینالۆژی. جەستە لای فوکو بەرهەم و دراوێکی مێژوویی کۆمەڵایەتیە کە هەموو شێوەکانی دەسەڵات ئیشیان لەسەرکردووە، جگە لەوەی شێوازی مامەڵەکردنی دەسەڵاتە جیاجیاکان لەگەڵ جەستەدا بۆتە ناسەرەوەی خودی فۆرمی دەسەڵاتەکان\nلەم فیلمەدا (بە زمانی فوکو) جەستە هەم سزایش دەدرێت و هەم چاودێریش دەکرێت، هەم سانسۆردەکرێت و هەم ئەشکەنجەیش. هەوڵێکی زۆر هەیە بۆ گۆڕین و کردنی ساد بە فیگورێکی ترسنۆک و بەزیو (دیسپلینکراو) لەڕێی ئەشکەنجەدانی جەستەیەوە. جۆرێک لە تەمێکردنی زمان و پەنجە و بڕینەوەیان وەک فۆرمە تۆقێنەرەکانی بێدەنگکردنی نووسەرێک تا ببێتە کەسێکی دەستەمۆ و ڕامکراو بەدەست هەردوو کەنیسە و دەوڵەتەوە. بێهودەیش نیە تا ئەوکاتەی ساد دانابڕێندرێت لە پەڕمووچ، مەرەکەب و کاغەز بۆ نووسین، هەموو ڕووبەڕووبوونەوەکانی لەگەڵ چاودێریکار (قەشە کۆلمێر) بە نووسینن. تەواوی دەمەبۆڵەکان، جنێوەکانی ساد و کفرەکانی و تانە سێکسیە جەرگبڕەکانی لە قەشە کۆڵمێر پاش ڕووتکردنەوەی ساد دێن لە کەرەستەی نووسین و یاساغکردنی\nبەشێکی دیکەی دەرکەوتنە فوکوییەکانی ساد دەگەڕێتەوە بۆ بنەمای باوەڕبوون بە دەسەڵات وەک شتێک کە لەهەموو پنتێکی کۆمەڵاییدا هەیە و لە بنەڕەتدا بازنەییە و سووڕ دەخوات نەک  خاوەندارێتی بێت و تەنها لە کەسێکدا چەقببەستێت. ئەم تێگەیشتنە فوکویە زۆر بە ئاشکرا لە فیلمەکەدا دەبینرێت (هەتا دەسەڵات دەیەوێت لە کەسێک و دەزگایەکدا (ناپلیۆن یا قەشە و پزیشک) چڕببێتەوە و گیربخوات، زیاتر هەڵدەوەرێت: ساد کە دەخرێتە کونجی زیندانەوە پتر پۆپیولار دەبێت لە دەرەوە، ساد کاغەزی لێ دەسەندرێتەوە بەڵام لەسەر چەرچەفە سپیەکان، پۆشاکەکەی بەری، دیوارەکانی زیندانەکە دەنووسێت و هەر دزە دەکەنە دەرەوە و بڵاودەبنەوە، ساد زمانی دەبڕدرێت، بەڵام مل نادات، ئەوکاتەی کە پزیشکەکە هەستدەکات خەریکە ساد کپ دەکات، دەسەڵاتی دەقی ساد (کە ژنی پزیشکەکە (سیمۆن) بە دزیەوە دەیانخوێنێتەوە) وا دەکات هەڵبێت و ڕەدووی کوڕێکی گەنج (تەلارسازەکە) بکەوێت)\nهەژموونی ساد لە کۆتاییەکانی فیلمەکەدا پتر دەردەکەوێت کاتێک قەشە کۆلمێر دەبینیت دێوانە کەوتوە و وەک سادی جاران داوای پەڕموچ و مەرەکەب دەکات تا ڕۆح و ئازارەکانی خۆی بنووسێتەوە، خودی خەستەخانەی شارینتۆن و دکتۆر کۆلارد خەریکی چاپکردنەوەی کتێبەکانی سادن لە بەرگی قەشەنگ و ڕازاوەدا و وەک بزنسێکی ئابووری لێی دەخۆن)\nهەموو ئەو دیمەنە فوکییانەی ساد لە فیلمەکەدا پێمان دەڵێن کە دەسەڵات چەقبەستە نیە و بەتەنها پەیوەستی هەنووکە نیە، بەڵکە بە مردوویش هەژموونی خۆی دیاردەخات\nتۆقین لە تارماییەکانی سادیزم\nبۆچی قسەکردن لەسەر ساد و سادیزم لەم کاتەدا؟\nبەجیا لەوەی کە ئەم فیلمە کۆلاجێکی زیرەکانەی وێستگەکانی یەکێکە لە نووسەرە دیارەکانی مێژووی مرۆڤ، پەیامێکی گرنگتریش بە ئێمە دەدات دەربارەی جەوهەری بوونمان!\nئەم فیلمە لانیکەم پێمان دەڵێت کە سادیستبوون بەتەنها وێستگەیەکی تێپەڕ نیە، دۆخێکی لادەرانەی سێکسواڵی نیە و تێرمێکی سایکۆلۆژی نیە بەتەنها کە بمانەوێت لە چرکەساتێکدا دیاگنۆسی سیمپتۆمێکی نالەبار و ڕامنەکراوی مرۆڤێکی پێ بکەین، نا! سادیزم ڕوویەکی ناوپۆشی مرۆڤە لەو ڕووەوە کە تایبەتە بە شکاندنی سنوور و بێ سنووری (هەروەک باتای لە قسەکردنیدا لەسەر ساد، جەختی لێدەکاتەوە)\nئێمە بەبەردەوامی دۆخی سادیستانە لە دەزگا و ژیانی کۆمەڵایەتیماندا دەژێنین، دیمەنی سادیستانە لە فانتازیە سێکسیەکانماندا هەن، کۆمپانیای سادی گەورە گەورەی ئابووری دەمانچەوسێننەوە، سەرکردەی سادی ئەوتۆ قامچیمان دەکەن، زمانێکی سادیست جڵەوی کردووین بۆ بەرەنگاربوونەوەی هەموو ئەو ڕووداوانەی کە بە دڵمان نین، بەڵام گرفتەکەمان ئەوەیە کە خۆمان ناکەین بە خاوەنی و گێلانە لێیان ڕادەکەین. قسەکردن لەسەر ساد و ئاشنابوون پێی (وەک لەم فیلمەدا نیشانمان دەدرێت) پێمان دەڵێتەوە کە ئەو ڕووە ناوپۆش و بزرەی ناو کەسێتی و سایکۆلۆژیای مرۆڤ کە سادیزمە، هەڵآتن لێی مەحاڵە و بەبەردەوامی خۆی نمایش و پەخش دەکات\nسادیزم گەر لە ئێمەیشدا نەبێت وەک کارەکتەر، لە تەواوی ئەو جیهانەدایە کە هەوڵ بۆ دەستەمۆ و بێدەنگکردن و لاقەکردنمان دەدات، وەک ساد خۆیشی لە وتەیەکیدا نووسیویەتی: ((ئەو جیهان و کۆمەڵگەیەی کە بە من دەڵێن بەدڕەفتار و دڕندە، خۆیان بە دڕندەترین، بەدڕەوشتانەترین و دەدترین شێوە مامەڵەم دەکەن))"
  },
  {
    "id": 95,
    "p": 95,
    "idPoster": "https://lh3.googleusercontent.com/QivlJvSD_kJUCqQG_CfGb2nv1Y4wt4nZ0jbCt9GH6qEqBNV3va-dX2BXGYhm9rUiarcyMumnzaC_4HR6dLvkqjAO9qCj_7R9L3mdaA--GfN8KzORsRlldA_DSy6qQLUSi5hGoL06VQ=w2400",
    "typeFilm": "film",
    "memberNameEnglish": "brwa-haladin",
    "title": "‏No man’s land 2001",
    "photo": "Nomansland2001.jpg",
    "writingN": "بڕوا عەلادین",
    "nameF": "ناوچەی یاساغ ٢٠٠١",
    "description": "\nنیشتمانی کەسمان نییە، ناوچەیەکی یاساغە\nکەم نیشتمان هەیە لەمێژوودا بەشی خۆی درز و دەلاقە، جوداشوێن و کەلێنی گەورەی تێدا نەبێت، خاوەنی ناوچەی یاساغ و هێڵی سوور و سەنگەری مینڕێژکراو بە خۆی نەبێت، خەندەقێک نەبێت لەهەناوی خۆیدا هەڕەشە بۆ سەر یەکپارچەییەکەی، بەو مانایەی هەمیشە و لەناو خودی ناوەوەی یەکێتی و جوگرافیا سەقامگیرەکانیشدا، هەڕەشەیەک هەیە بۆ سەر گشت، بەشێک هەیە کە هێشتا هەر دەستەمۆی خەونی گەورە و هەمەکیانەی زۆرینە، ملکەچی یەکێتی، یەکگرتوویی و یەکپارچەیی نیە\nتۆختربوونەوە و باڵادەستی ئەم چەشنە گوتارەی هەمیشە خەیاڵی لای بوونی نیشتمانە وەک کۆیەکی گشتگیری تۆکمە و یەکپارچە، نیشتمان وەک خاکێکی خاڵی لە درزو کەلێن و پنتی کۆنترۆڵنەکراو، بەخولیای سەرەکی بەشێکی زۆری ئەدەبیاتی جیهانی دادەنرێت، بەتایبەتی گوتاری ئەدەبی پۆست/کۆڵۆنیالیزمدا کە نەخشە و تێمای زۆربەی هەرە زۆری نوسەرە جیهانیەکانە. دیارە وەک کاردانەوەیەکی ڕەوا بۆ سیاسەتی پەرتکردن لەپێناوی زاڵبوونی کۆڵۆنیالیزمدا، دۆخێک کە جۆرج ترابیشی بەزاراوەی سۆسیۆ/دەروونشیکاریی پێی دەڵێت: چێژێکی ئۆیدیپۆسی/ فانونی بۆ دایکی چەوساوە (بۆ ڕزگارکردنی نیشتمانی داگیرکراو)\nبەکورتی؛ خەونی نیشتمانی گەورە و یەکپارچە، خەونی هەبوونی دایکێکی ئازاد و تێپەڕاندنی دۆخی هەتیوکەوتنی نەتەوەیی و ئایدیۆلۆژی بەزۆری لەژێر کاریگەریەکانی هۆشیاری نەتەوەییدا، بەتایبەتی لە ئەفریقا و ئاسیا و خۆرهەڵاتی ناوەڕاست، هەر لە هیندەوە بیگرە تا تەواوی نیشتمانی عەرەبی، زاڵترین گوتارێکە کە خوێنێکی زۆر بەناویەوە ڕژاوە، بەڵام ئەوەی کە ئەدەبیاتی کۆتایی سەدەی بیستەم و سەرەتاکانی سەدەی بیست و یەک پتر بایەخیان پێدەدات، بەتایبەتی پاش سووانی ئەدەبیاتی ناسیۆنالی و نیشتمانی، پتر ململانێ ناوخۆییەکانی ناو خاکێک خۆی و هاونیشتمانیەکانیەتی لەسەر ڕووبەرێکی جوگرافی خۆجێ و ناوچەی ئۆتۆنۆمی تایبەت بەخۆی\nتۆ بڕۆ بۆ خوێناوەکانی کشمیر، تۆقاندنی کەمینەی ئایینی لە چین، چیچانەکان یان گرفتی ئۆکران و ڕوسەکان، بڕوانە ئەفگانەکان، بڕۆ بۆ قوبرس و ململانێی گریکی/ تورکی، ململانێی فەڵەستین/ئیسرائیل، ئەلبانەکان لە کۆسۆڤۆ، سرب و بۆسنیەکان، شیعەکان لە لوبنان، حوسیەکان لە یەمەن، بەربەرەکان لە مەغریب و قبتیەکان لە میسر، لەهەمویشی بەرچاوتر ململانێی کوردەکان لە تورکیا و عێراق و ئێران و سوریای ئەمڕۆ…هتد، وەک دەبینیت بەبەردەوامی کێشە لەسەر پاوانکردنی خاکێکە بەناوی سەروەری و یەکێتیەوە، بەناوی بوونی سەقامگیرکردنی ئارامی و وەلانانی شلۆقیەوە کە داینەمۆی سەرەکی زۆربەی ململانێ خوێناویە ناوخۆییەکانە\nلەم ڕووەوە فیلمی ((ناوچەی یاساغ)) ی دەرهێنەری بۆسنی ((دەنیس تانۆڤیچ)) کە لە فۆرمێکی تەواو تراژیکۆمیدی واقیعیدا ململانێی خوێناوی نێوان سرب و بۆسنیەکانمان نیشاندەدات، یەکێکە لە قەشەنگترین کارە هونەریەکان کە بە دوو کارەکتەری سەرەکی (چیکی و نینۆ) وە، بە خەرجی و تێچوونێکی زۆر کەم و بوونی لۆکەیشنێکی زۆر بچووک و دیاریکراوەوە (خەندەق یان سەنگەرێک و دوو هێڵی پێشەوەی جەنگێک) لەگەڵ بڕێک کەرەستەی سیمبولی وەک (لەفاف، تفەنگ. جگەرە، تیشێرت، مین و ڕادیۆ)، بیۆگرافیای جەنگێکی دڕندانە و خوێناوی دەنوسێتەوە پڕ لە بیانوی مناڵانە بۆ دەستپێکردن و هەڵگیرساندن و بەردەوامیدان بە جەنگ\nفیلمەکە بە هەژموونی تەم و لێڵی بەسەر بەزاندنی ناوچەیەکدا دەستپێدەکات، بە بەزاندنی هێڵێکی سووری نێوان دوو بەرە لە تاریکیدا کە سەربازە بۆسنیەکان گومڕایانە نازانن کوێی ململانێکەیە و دەشێت بۆ خۆی سەرەتای ئەو مەرگە بێت کە سپێدەی ڕۆژی دوایی، چاوەڕوانیان دەکات. پاش کەوتنە بەر هێرشی دڕندانەی سڕبەکان، سەربازە گومڕاکان دەکوژرێن و تەنها و تەنها چیکی بریندار (بەخۆی و تیشێرتە تیزپێکەرەکەی بەریەوە کە دەمێکی زلە و زمانێکی دەرهێناوە) دەربازی دەبێت تا ‌حیکایەتی ململانێکە لەخەندەقەکەدا، لەو ناوچە یاساغە تەلبەندکراوەدا تەواوبکات کە مەزاجی شەڕانگێزانەی هەردوولای ڕاگرتووە.بێگومان گرنگترین تێماکانی ئەم فیلمە هەژموونی ململانێی گروپە بەسەر تاکەکەسەکاندا کە خۆیان و پەیوەندیەکانیشیان دەکاتە قوربانی (هەریەک لە نینۆ و چیکی کە دوو دوژمنی سەرسەختی یەکن و لەو خەندەقەدا هەرچی سوکایەتی دنیا هەیە بەیەکتری دەکەن، دواجار پاش قسەکردن و خۆناساندێک پڕ لە بێزراندن و نوکتە و گاڵتەکردن بە شوناس و پیرۆزیەکانیان، بە بەرزەمن و گروپەکانیان، ناسیاوی یەکتریش دەردەچن)\nهەموو کەش و کاتیگۆریە سیمبولیەکانی ناو فیلمەکە لەوەدا دابەشدەبن کە کینە و جەنگێک هەیە لە کەللەسەری مرۆڤەکاندا، لە ناخ و ناوەوەیاندا کە دواجار لە خەندەقێکدا گوزارشت لە دوا ڕادەکانی بێبەزیبوون و دواجاریش دەبەنگی و کۆمیدیبوونی خۆی دەکات، لەدەرەوەیش هیوایەک بە ئاشتی هەیە، کە ڕێکخراوی نەتەوە یەکگرتووەکان (UN) پارێزگاری لێدەکات و چاودێرە بەسەر دامرکاندنەوە و خامۆشکردنی ئەگەرەکانی سەرهەڵدانەوە و تەشەنەسەندنی، لێ ئاشکرایە ئەو ڕێکخراوە جیهانیە نەک هەر ململانێکەی بۆ ناوەستێنرێت، نەک هەر ناتوانێت تووشبووەکان بەو شێرپەنجەی جەنگە لەو چاڵە دەربهێنێت (بەتایبەتی یەکێک لە هاوڕێکانی چیکی کە بە زامداری وەک بۆسەیەکی تر لەناو بۆسەیەکدا، لەسەر بۆمبێکی چێنراو دانراوە و جوڵاندنی مانای لەتوپەتبوونی خۆی دەگەیەنێت)، دواجار سەرکەوتوو نابێت لە ئاڕاستەکردنێکی ئاشتیانەی ململانێکەدا و هەردوو سەربازەکەیش بەدەستی یەک و کارمەندێکی نەشارەزای ڕێکخراوە ئاشتیخوازەکە خۆی، دەکوژرێن\nوەک دەبینین، لەم فیلمەدا ململانێیەکی ناوەکی ناو یەک خاک لەنێوان هاونیشتمانیەکان خۆیاندا هەیە، ململانێیەک کە هەم بە خۆیان تیژدەبێتەوە و تەشەنەدەسێنێت بۆ جەنگ، هەم بەخۆیشیان خامۆش دەبێتەوە و دەوەستێت: واتە پوچەڵکردنەوەی ئەو وێنە و دۆگمە پێشوەختانەی ناو ئەو دوو گروپە دڕندەیەی جەنگە کە لەسەر یەکتری هەیانە و گۆڕانی بەسەردا نایەت، ململانێکە لەوە قوڵتر و گرێدارترە کە بە هێزە دەرەکیەکان چارەسەر بکرێت و سنوری بۆ دابنرێت، ئەگەرچی کەمتازۆر ڕەخنەکردنی ڕۆڵی دەرەکییشە (بەرجەستە بوو لە UN دا) وەک هێزێکی پاسیڤی بێدەسەڵات بۆ ئاشتکردنەوە و سازاندنی هێزە بەشەڕهاتووەکانی ناوەوەی ململانێکە، کە دواجار وەک پەریەکی ئاشتیخواز دێنە بەر کامێرا و هەواڵی نغرۆبوون و هەلاهەلابوونی بەشەڕهاتووەکان و چارەسەرنەکردنی قەیران و ململانێکەمان بۆ باسدەکەن\nقسەکردن لەسەر فیلمی (ناوچەی یاساغ) ی تۆنڤیج لە ئێستا و هەنوکەی دۆخی کوردستاندا بایەخێکی ئەوتۆی هەیە، چونکە لە هەرێمێکدا ژیان دەگوزەرێنین کە هەیە بۆ ماوەی چەندین دەیەیە هێزەکانی ناوی بەبێ یەکاڵاکردنەوەی ململانێکان بە شێوەیەکی دۆستانە و دوور لە کینەی ناوچەگەری و لایەنگیریی بۆ شوناسی لۆکاڵی بچوک بچوک، چاڵ بۆ ئاشتیخوازی و پێکەوەژیانی هاونیشتمانیەکانی هەڵدەکەنێت، دەخوازێت بمانگەڕێنێتەوە بۆ کولتوری زاڵکردنی سنور و ناوچەی یاساغی نێوانمان، بۆ بوژاندنەوە و سەپاندنی مێنتاڵیتی دێگەڵەییزم وەک سنورێکی قێزەونی نامرۆڤانە بۆ جیاکردنەوەی دوو قەوارە و دوو ئەمارەت!\nهەموو ئاماژە سیاسیەکانی ئەم دواییەی دۆخی سیاسی لە باشوری کوردستان کە پتر سەرقاڵی ململانێیە لەسەر پرسی هەڵبژاردنەوەی سەرۆک و درێژکردنەوەیەکی ئەبەدیانە بۆ خۆی و دەسەڵاتەکانی، هەموو هەناسە و سیگناڵ و سیمبولەکان پێمان دەڵێن: لە دۆخی ملنەدان بۆ کەڵکەڵەی کەڵەگایی هێزێک لە هێزەکان، گەڕانەوە بۆ کژولتوری سنورکێشان و لەتلەتبوون و هەژموونی گوتاری دێگەڵيییزم و ناوچەی یاساغ، چارەنوسێکی چاوەڕوانکراوی ململانێکەیە. ناوچەی یاساغ واتای بوونی کینە و جەنگێکی یەکلایینەکراوە، مانای نەبوونی متمانەی هاونیشتمانەکان بەیەکتری، نەبوونی هاوسۆزی و هاودەردی، وەک چۆن واتای یەکاڵانەبوونەوەی ململانێیەکی خوێناوی نێوان دوو لایەن و بەرەی جەنگێکیش دەگەیەنێت کە هیچیان ئەوی تریان بۆ ناخرێتە پەراوێزەوە، هەربۆیە ناچار و بە زەبری میکانیزمی خۆپاراستن، چاڵێکی گەورە لەنێوان بەرەکانی پێشەوەیاندا لێدەدەن، خەندەقێکی قوڵ هەڵدەکەنن و سنوورێک بەناوی سەنگەری ئاشتیەوە دەکێشن کە هیچ نیە جگە لە سەنگەرێکی تەنکوتیواڵ و لەرزۆک بۆ سەرلەنوێ تیرباران کردنەوەی یەکدی، لێ لە کات و ساتێکی گونجاوتردا: لە تەم و تاریکی و کاژێری سفردا"
  },
  {
    "id": 96,
    "p": 96,
    "idPoster": "https://lh3.googleusercontent.com/UhNDeRMMNcmAjtGC0GQ4vM6zqmvAdYBHmTSRN0nQ6wVTEmVhQGJkXioq_c115ngGB4FfVuFy_xQWyh1nq0r9ih-8OU8CPEpraTSblWMekpEG3CpUJJ_S6ViRO8dEk_rKDCecWk7C2A=w2400",
    "typeVariety": "Variety",
    "memberNameEnglish": "brwa-haladin",
    "title": "Cinema and Plato's Cave",
    "photo": "CinemaandPlato'sCave.jpg",
    "writingN": "ئالان بادیۆ",
    "nameF": "سینەما و ئەشکەوتەکەی پلاتۆ",
    "description": "\nبۆچی باس لە بوونی پەیوەندی نێوان فەلسەفە و سینەما دەکەین؟\nبۆ وەڵامدانەوەی ئەم پرسیارە دەتوانین دوو :گریمانە پێشکەش بکەین\nگریمانەی یەکەم ئەوەیە کە پەیوەندی نێوان سینەما و فەلسەفە پەیوەندیەکی پێویست و لێکدانەبڕاوە، چونکە لە نێوانیاندا جیاوازی، لێکدژی و ناکۆکی هەیە. گەر هاتو وتمان سینەما لە وێنەگەلێک پێکهاتووە، گەر سینەما شێوەیەک بێت لە شێوەکانی پەیوەندیەکی وێنەیی (وەهمی) بە جیهانەوە، ئەو کات دەکەوێتە بەر ڕەخنەیەکی ڕیشەیی و پرەنسیپیانە، ڕەخنەیەک کە لە ڕوانگەی فەلسەفەوە زۆر زۆر کۆنە و پەیوەستی گومانە، گومان لە وێنەکان. بە مانایەک لە ماناکان، فەلسەفە بەناوی چەمکەکان، بیرکردنەوە و ڕاشنالیزمەوە دژ بە دەسەڵاتی وێنەکانە. بەهەر حاڵ، ئێمە هەر لەلای فەیلەسوفێکی وەک پلاتۆ ڕەخنە لە سینەما دەبینین، چونکە نمونەکانی ئەو ئەشکەوتەی کە باسیان دەکات، گرنگترین نمایشن لە مێژووی فەلسەفەدا بۆ سینەما، نمایشێک کە لانیکەم لەو سەردەمەدا بوونی نەبووە. ڕەخنەی فەلسەفی لە سینەما بە چەندین سەدە بەر لە بوونی سینەما، سەریهەڵداوە. ئا ئەوەیە هێزی فەلسەفە، دەسەڵاتی زووخەمڵاندن و پێشبینیکارانەی فەلسەفە\nمن لە وەرگێڕانەکەمدا بۆ کۆماری پلاتۆ، ئەشکەوتەکەی ئەوم (وا وەرگێڕاوە) گۆڕیوە بە سینەمایەکی هاوچەرخ. ئەوە دەرئەنجامێک (بەڵگەیەک) بوو لە منەوە، نمایشێک بوو بۆ وێنە، وێنە وەک شوێنی ڕاستی. لە ئەشکەوتەکەی پلاتۆدا مرۆڤایەتی هەندێک وێنەی دەبینی، لەو بڕوایەیشدا بوو کە ئەو وێنانە ڕاستیین: ڕاستیەکی ناوازە و دانسقە، کاری سەرەکی و گرنگی فەلسەفەیش بریتیە لە دەستەبەرکردنی هەلومەرج و ئامراز بۆ دەرچوون و دەربازبوون لەو ئەشکەوتە، ئەرکی فەلسەفە دەربازبوونە لە دیکتاتۆربوونی وێنە. لەڕاستیدا ئەم بۆچوونە لە مڕۆدا لە هەر کاتێکی تر و بەراورد بەو کاتەی لە ئەشکەوتەکەدا بووین (سەردەمی پلاتۆ)، زۆر دروستترە و ڕاستتر، چونکە ئەمڕۆ ئێمە لە جیهانێکی ئاڵۆز و پێکداچڕژاوی وێنەکاندا دەژین، کە ئەوەیش زۆر دوورتر و جیاوازترە لەوەی کە پلاتۆ تێیگەیشتبوو. کەواتە نمونەکانی ئەشکەوتەکەی پلاتۆ هیچ نیە جگە لە ناکۆکی نێوان فەلسەفە و سینەما. کەواتە پەیوەندیەک هەیە لە نێوان فەلسەفە و سینەمادا کە پتر نەبیستراوە و بەرگوێ نەکەوتە. دواجار فەلسەفەیش خۆی دژ بە دەسەڵاتی وێنەکانە، دژی سینەمایە\nئەوە گریمانەی یەکەم بوو، کە لەڕاستیدا هی من نیە و پشتگیریشی ناکەم. لەبەر یەک هۆی سەرەکی: کە وەڵامدانەوەی منە بۆ پرسیاری یەکەم. ناوەرۆکی وەڵامەکەی منیش ئەوە بوو کە مەحاڵە سینەما پێناسەبکرێت. من ڕام وایە کە ناکرێت سینەما بەتەنها کورتبکەینەوە بۆ کۆمەڵێک وێنەی پەتی، کە ئەمەیش خۆی مانای وایە دواجار سینەما ئەشکەوتەکەی پلاتۆ نیە. سینەما ئالۆزە و تێکچڕژاو. سینەما تیشکی وێنەکانە، کەواتە شتێک هەیە هاوشێوەی وەهم، لێ ئەو وەهمە (وەهمی سینەما) ئەو فەرمان و رۆڵە نەرێنیەی وێنە ناگێڕێت بە مانا پلاتۆییەکە، چونکە وێنە لای پلاتۆ واتە بوونی واقیعێکی ساختە، بەڵام سینەما وا نیە، سینەما واقیعێکی ساختە نیە. سینەما واتە بوونی پەیوەندیەکی نوێ بە واقیع خۆیەوە. دەکرێت باشتر ڕوونی بکەینەوە و بڵیین: سینەما لە وێنەگەلێکی ئالۆز، ئاوێتە و تێکچڕژاو بەسەریەکدا دروستبووە. بەڵام ئەم پێکهاتە ئاڵۆز و ئاوێتەیە ناڵێت من ڕاستیم، ڕاستیەکی ڕاستەقینە و واقیعیم. نا، سینەما وەهمێکە و خۆیشی دانی پێدادەنێت کە وەهمە\n هەر بۆیە سینەما تەواو جیایە لە زیندانیەکانی ناو ئەشکەوتەکەی پلاتۆ، چونکە ئێمە لە ئەشکەوتەکەی پلاتۆدا باوەڕمان وایە کە وێنەکان تاکە فۆرم و شێوەی ڕاستی (حەقیقەت) ن. ڕێک پێچەوانەی ئەوە، سینەما لە وێنە فێرکاریەکان (دیداکتیک) ەکان دەچێت، ئەوەی کە پێت دەڵێت وێنەکان لەبەر ئەوە بوونیان نیە تا ئەڵتەرناتڤ و جێگرەوەی شتە ڕاستەقینە و واقعیەکان بن، بەڵکو وەک شتگەلێک کە شتێکی تازەمان لەبارەی واقعی ڕاستەقینە خۆیەوە، پێ دەڵێن، دیارە لە پێوار و بزریی واقعی ڕاستەقینە خۆیدا، لێ بە شێوەیەکی تازەی زانین / مەعریفەوە\nکەواتە گریمانەکەی من ئەوەیە: کە هیچ ناکۆکی و لێکدژیەک لە نێوان فەلسەفە و سینەمادا بوونی نیە، بەڵکو ڕێک بە پێچەوانەوە، سینەما لە مڕۆدا - بەمانایەک لە ماناکان – مەرجێکە بۆ بوونی فەلسەفە. بەو زاراوەیەیشم (مەرجێک بۆ بوونی فەلسەفە) مەبەستم لە چالاکی، شێوەیەک لە داهێنان و بیرکردنەوەیە کە بە واتای بوونی ئاسۆیەک بۆ فەلسەفاندن و چالاکی فەلسەفی دێت. کەواتە مەرجی ئەوەی کە فەلسەفە بوونی هەبێت مانای وایە چی لە جیهاندا بوونی هەیە و چ شتێک بە :ڕاستی واتای توانایەکی نوێ بۆ بیرکردنەوەی فەلسەفی، دەبەخشێت. هەر لەم ڕوانگەیەیشەوەیە کە هەڵوێستی من ئاشکرایە و دەڵێم\nبەبێ بوونی پەیوەندی بە سینەماوە، ئێمە ناتوانین بفەلسەفێنین. دەیشتوانین بڵێین: هەر لە بێغسۆن (بێرگسۆن) ەوە تاوەکو من ... (گەر ئەم ڕێزلێگرتنە نارسیستیەم لە خۆم لێ قبوڵبکەن –بە پێکەنینێکەوە-) بایەخێکی زۆری فەیلەسوفەکان بە سینەما دەبینین، بۆ نمونە کتێبەکانی دولوز، کتێبەکانی رانسیێر و کتێبی چەندین فەیلەسوفی هاوچەرخی تر کە پەیوەستن بە سینەماوە. هەموو ئەمەیش لەبەرئەوەیە کە سینەما – کە ڕەگەزێکی سەرەکی و پێکهێنەرە لە جیهانی ئێمەدا – شتێکی تازە و نوێیە، وەک چۆن شتێکە هاوشێوەی وانەیەکی نوێ بۆ هەبوون و ئەگەری بوونی فەلسەفییانە",
    "translator": "بڕوا عەلادین"
  },
  {
    "id": 97,
    "p": 97,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "Grave of the Fireflies 2000",
    "photo": "Grave of the Fireflies.jpg",
    "writingN": "ڕۆجەر ئیبێرت",
    "nameF": "گۆڕی کرمی گوڵە ئەستێرەکان ٢٠٠٠",
    "description": "\nشیکردنەوەی فیلمی گۆڕی کرمی گوڵە ئەستێرەکان\nلە ڕۆژە سپیە هەڵگەڕاوەکانی جەنگی دووەمی جیهانیدا، فڕۆکەی بۆمب هاوێژەری ئەمریکی قوتوی ناپاڵییان هاوێشت بەسەر شاری ژاپۆن دا، بوە هۆی ئاگرێکی ڕەشەبا. ئەو بۆمبانە، درێژتر بوون لە قوتویەکی تەنەکە بەڵام زۆر گەورە بوو وەکو ئەوەی کە هامووی داگیر کردبێت، کەوتە سەر شوێنەوارەکی زەوی کە پارچە قوماشێکی لێبوو کە ترپە ترپی دەکرد لە دواوەی ئەوان؛ ئەوان دیمەنێکی تاڕادەیەک جوان بوون. پاش لێدانەکە، چرکە ساتێکی بێدەنگی درووستبوو، وە پاشان ئەوان تەقاندیانەوە، وە دەوروبەرەکەشیان بە دوکەڵ پرژاند. دراوسێ نیشتەجێکانی ژاپۆنی، خانوەکانیان لە داری تەنکۆڵە و کاغەز درووست بووە، هیچ ڕێگەیەک نیە بۆ شەرکردن لەگەڵ ئاگر\nگرەیڤ ئۆڤ زە فایەرفلایس (١٩٨٨) فیلمێکی دروستکراوی جوڵەی کارتۆنیە باسی چیرۆکی دوو منداڵ دەکات لە بەندەری شاری کۆبا، بەهۆی فرۆکە بۆمبڕژێنەکانەوە بێ ماڵ و دەربەدەر بوون. سیتا هەرزەکارێکی گەنجە، وە خوشکەکەی سیتسوکۆ نزیکەی ٥ ساڵە. باوکیان لە هێزی دەریایی ژاپۆن خزمەتی دەکرد، وە دایکیان قوربانی بۆمب بوو؛ سیتا کرنوشی دەبرد لای دایکی، کە بە ئاگر داپۆشرابوو، لە نەخۆشخانەیەکی فریاکەوتن. ماڵەکانیان، دراوسێکانیان، و قوتابخانەیان هەمووی ڕۆیشتن. پاشان پورێک ئەوانی هەڵگرتەوە، بەڵام ئەو دڵ ڕەق بوو لەسەر ئەو پێویستیەی کە تێریان بکە، وە لە کۆتاییدا سیتا ئەشکەوتێکی بەرزی دۆزیەوە کە تێیدا بتوانن بژین. هەموو شتێکی دەکرد بۆ دۆزینەوەی خواردن و وەڵام دانەوەی پرسیارەکانی سیتسوکۆ دەربارەی دایک و باوکیان. یەکەم بەشی فیلمەکە سیتا نیشان دەدات کە مردووە لە وێستگەی شەمەندەفەر دا، وە کەواتە ئێمە دەتوانین پێشبینی چارەنوسی سیتسوکۆ بکەین؛ ئێمە بەهۆی یادەوەری گیانی کورەکەوە هاوکاری کراین\nگرەیڤ ئۆف زە فایەرفایلس ئەزمونەکی بە هەست و سۆز و زۆر بە هیزە کە کاردەکاتە سەر دوبارە بیرکردنەوە لە جوڵەکانی ناو فیلمەکە. لە ئێستادا، زۆربەی فیلمە جوڵەکان بە شێوەی کارتۆنە بۆ منداڵ و خێزاانەکان. فیلمە جوڵە تازەکان وەکو زە لایەن کینگ، پڕانسس مۆنۆنۆک وە زە ئایرن گیانت زیاتر باسی بابەتی جدی دەکەن، وە سینەمای کۆنی  تۆی ستۆری وەکو بامبی چرکە ساتی وای تێدایە کە هەندێک لە ئەندامە بینەرەکانی گۆڕیوە بۆ گریان. بەڵام ئەو فیلمانە بە شێوەی بێترس دەردەکەون؛ ئەوان دەبنە هۆی گریان، بەڵام نابنە هۆی ئازار. گرەڤ ئۆڤ زە فایەرفایلس فیلمێکی درامایی بەهێزە کە ڕوودەدە بۆ ئەوەی ببتە جوڵە، وە من دەزانم ڕەخنەی ئێرنەست ڕیستەر مانای چیە کاتێک کە بەراورد دەکە لەگەڵ شیندڵەرس لیست  وە دەڵێتن، ئەوە قوڵترین و کاریگەرترین فیلمی جوڵەیە کە بینیبێتم\nئەوە چیرۆکێکی ئاسای مان پێ دەڵێ دەربارەی ژیان. کوڕەکە و خوشکی پێویستە شوێنێک بدۆزنەوە بۆ مانەوە، وە خۆراک بۆ خواردن. خزمەکانیان لە کاتی تەنگانەدا بە سۆز و دڵفراوان نەبون، وە پاش ئەوەی پوریان کیمۆنۆسی ( جلێکی نەتەوەی ژاپۆنییە) دایکیانی فرۆشت بۆ کڕینی برنج، زۆربەی برنجەکەی بۆخۆی دانا. لەکۆتایدا، سیتا هەستی بەوە کرد کە کاتی ئەوە هاتوە بڕوە و جێبێڵێ. ئەو کەمەک پارەی هەیە وە دەتوانی خواردن بکڕی—بەڵام دواتر هیچ خۆراکێک نەما بۆ کڕین. خوشکەکەی بە بێهێزی گەورە بوو. چیرۆکەکەی ئەوان وەکو درامایەکی هەست جوڵاو نەگێڕدرایەوە، بەڵام بە کورتی و، ڕاستەوخۆ،لە داب و نەریتێکی ڕاستیەوە بوو. وە لە ناویدا سات و کاتی بێ دەنگیشی تێدابوو. یەکێک لە گەورەترین دیاری ئەو فیلمە سەبر و ئارامی بوو؛ بەشەکان وا دروست کرابوون کە دەتتوانی بیریان لێ بکەیەوە، ئەکتەرەکان لە چرکە ساتی نهێنیدا دەدرەوشانەوە، سروشت و کەشەکە کاتیان بۆیان دانابوو تا خۆیان دروست بکەن\nهەڵبەستوانی ژاپۆنی پیلۆو ۆڕدس بەکاردێنن کە لە نێوان ماوە و خاڵ ڕێژی دایە، وە دەرهێنەری بەتوانا یاسوژیرۆ ۆزو پیلۆو شۆتس بەکاردێنیتن—کە باسی سروشت دەکاتن، بڵێ، بۆ جیاکردنەوەی دوو هەست. وە هەروەها گڕەیڤ ۆڤ زە فایەرفلایسیش ئەوانە بەکاردێنیتن. ڕوکەشەکەی هۆنراوەیەکی بە سۆز دروست دەکە. چرکە ساتی شانۆیی خێرای تێدایە، کاتێک کە بۆمبەکان دەکەونە خوارەوە و خەڵکیان ترساند و کەوتنە سەر جادەکان، بەڵام ئەوە فیلمی پاڵەوانی شەڕ نیە؛ ئەوە بیر لە دەرئەنجامەکەی دەکاتەوە\nئەو فیلمە دەرهێنراوە لە لایەن ئیسۆ و تاکاهاتا، کە پەیوەندی هەبوو لەگەڵ ستۆدیۆی بەناوبانگی گیبلی، کە سەرچاوەی گەورەترین فیلمی جوڵەی ژاپۆنییە. هاوڕێکەی هایۆ میازاکی (پڕانسس مۆنۆنۆک، ئامێری گەیاندنی کیکیس، مای نەیبەر تۆتۆرۆ). فیلمەکانی بە زۆری ترسناک نین، بەڵام، گڕەیڤ ۆڤ زە فایەرفلایس خۆی لە ناو خەڵکدایە. پشت دەبەستێتە سەر ناسنامەی ڕۆمانەکە لە لایەن نۆساکا ئاکییوکی—کە کوڕێک بوو لە کاتی ئاگری بۆمبەکەان، کە خوشکی لە برسان مرد وە ژیانی ئەو بە تاوان داپۆشرابوو\nئەو کتێبە بەناوبانگ بوو لە ژاپۆن، وە لەوانەیە بەئاسانی هانی فیلمێکی ڕاستەوخۆی دابی. ئەوە ماددەکی نمونەیی نیە بۆ فیلمە جوڵەکە. بەڵام بۆ گڕەیڤ ئۆڤ زە فایەرفایلس، بەبیرکردنەوەی من فیلمی جوڵە کارتۆنی باشترین هەڵبژاردەیە. فیلمی ڕاستەوخۆ بارگرانیە و بەئەرکە لە ڕوی کێشەوە بۆ ڕەنگ و ڕووە تایبەتەکانەوە، توندوتیژی و شەڕ. فیلمە کارتۆنە جوڵەیەکان ڕێگە بە تاکاهاتا دەدات تاکو گرنگی بە ناوەڕۆکی چیرۆکەکە بدات، نەبونی ڕاستیەکی بینراو لە ئەکتەەرەکانی فیلمە کارتۆنیەکەی ئەو وە لە خەیاڵەکانمان دەکات زیاتر ئیش بکەن؛ بێ بونی ڕاستیەک لە ئەکتەری ڕاستی، ئێمە دەتوانین بە ئاسانی کارەکتەرەکان یەک بخەین بە نزیکبوونەو و هاوڕێیەتی خۆمان\nفیلمە کارتۆنە جۆڵەی هۆڵی وود بە دوای بیرۆکەی فیلم کارتۆنی ڕاستی کەوتبوو بۆ دەیان ساڵ، هەرچەندە ئەگەر دژبەیەکیش بن. ئەو خەڵکانەی کە وێنەیان کێشرابوو بەو خەڵکانە نەدەچون کە وێنەیان گیرابوو. ئەوان زیاتر بە بێ گیان دیاربوون، وە ( وەک ئەوەی کە دیسنی دۆزرایەوە لە تاقیکردنەوەیەک بە هەوڵ و کۆشش) دەکرێ جوڵەکانیان باشتر بی تاکو هەستەکانیان بگوازنەوە بەهۆی زمانی جەستە. گڕەڤ ئۆڤ زە فایەرفایلس هەوڵی نەدا تەنانەت ڕاستەقینەخوازی زە لایەن کینگ یاخود پڕانسس مۆنۆنۆک، بەڵام بە ڕای من ئەوە ڕاستەقینەترین فیلمی دروستکراوی کارتۆنی جوڵەیە کە بینیبێتم—لە ڕووی هەستەوە\nجێگاکەی و وێنەی پشتەکەی بە شێوەیەک وێنە کێشرابوون کە دەگەڕاوە بۆ سەدەی ١٨ ی وێنەکێشی ژاپۆنی هیرۆشیگ وە مۆدێرنە دواکەوتوەکەی هێرج (دروستکەری تین تین). جوانیەکی گەورە هەبوو لە ناویان—جوانی کارتۆنی نەبوو، بەڵام وێنەی دیمەنە سروشتیە هەمیشە لە یادەکان، بە فیلتەرێکی شێوازفیلمی کارتۆنی جوڵەدا دەڕوات. ئەکتەرەکان نمونەیی بوون لە نێو زۆربەی فیلمە کارتۆنیە جوڵەکان ی ژاپۆنیدا، لەگەڵ چاوە گەورە و سەیرەکانیان دا، لاشەی وەکو منداڵ وە سروشتی نەرم (دەمەکان بچوکن بە داخراوی، بەڵام گەورە و سەیر بە کراوەی لە گریانی منداڵێک دا—ئێمە تەنانەت لەوزەتێنی سێتسوکۆش دەبینین). ئەو فیلمە دەیسەلمێنێ، ئەگەر پێویستیان بە سەلماندن بی، ئەو فیلمە کارتۆنیە ڕەنگ و شێوەی هەست جوڵێن دروست دەکە بە دروستکردنی ڕاستی، بەڵام بە هۆی بەرزکردنەوە و سادەیییەوە، لەبەرئەوە زۆربەی ئەنجامەکان دەربارەی بیرۆکەن، نەک شارەزایی\nچرکە ساتی جوانی زۆری تێدایە. شەوێکیان منداڵەکە کرمی گوڵە ئەستێرەی گرت وە بەکاریان دەهێنا بۆ ڕوناکردنەوەی ئەشکەوتەکەیان. ڕۆژی دوەتر، سیتا بینی خوشکە بچوکەکەی بەلەسەرخۆییەوە مێرولەیەکی مردووی دادەپۆشی و دەیناشت—خەیاڵی دەکرد وەک ئەوەی دایکی دەنێژێ. بەشێکی تری فیلمەکە کە تێیدا کچەکە نانی ئێوارەی بۆ براکەی ئامادە دەکرد بە بەکارهێنانی قوڕ بۆ دروستکردنی برنجی تۆپ وە چەندین خەیاڵی تری خۆش. وە تێبینی کات و بەکارهێنانی بێدەنگی بدە لە زنجیرەیەکدا کە ئەوان لاشەیەکی مردوویان دۆزیەوە لە کەنار دەریادا، وە پاشان بۆمبهاوێژی تر لە ئاسمان دەرکەوتن.ڕیستەر بەشێکی تری دروست کرد: چرکە ساتەک هەیە کە سیتا فێڵێکی کرد بە بڵقی هەوا لەسەر بەڕی شوشتن، نوقمی دەکرد، وە پاشان بەری دەدا بۆ سەر ڕووە خۆشەکەی خوشکی سێتسیکۆ—ئەوە ئەو کاتە بوو کە زانیم کە من سەیری شتێکی تایبەت دەکەم\nکەلتورێکی ژاپۆنی کۆن هەبوو کە لە ڕووی گڕەیڤ ئۆڤ زە فایەرفلایس دەبینرا، وە ئەوەش لە لایەن ڕەخنەگر دێنیز ئێچ فوکوشیما ڕونکردنەوەی بۆ کرا، کە ناوەڕۆکی ئەو چیرۆکەی لە داب و نەریتی یاری دووجار-خۆکوشتنەوە وەرگرتووە. ئەوەش ئەوە نیە کە سیتا و سیتسوکۆ بە ئاشکرا خۆیان بوکژن، بەڵام ئەو ژیانە هیوای ژیان کردنیان پێ نەهێشت. وە ئەو هەروەها تەریبێکی کێشا لە نێوان ئەشکەوتە پەناگەکەی و گۆڕە بەرزایەکان\nفوکوشیما بەڵگەیەکی گفتوگۆی هێناوە لەگەڵ نووسەر، ئاکییوکی: یەکێک لەو تاکە کەسانە بووە کە ماوە لە ژیان، ئەو هەستی بە تاوان کرد بە مردنی خوشکی. لە کاتێکدا کە خواردنی دەدزی، ئەو هەموو کات یەکەم کەس نانی بە خۆی دەدا، وە خوشکی دووەم. تاکە هۆکاری مردنی ئەو کە نکۆڵی لێ ناکرێ برسێتی بوو، وە ئەوەش ڕاستیەکی خەمبار بوو کە نۆساکا بۆ چەندین ساڵ دەرکەوت. ئەوەش هانی دەدا کە ئەزمونەکەی بنوسێ، هیوای دەخواست کە ئازاری دێو ی لەسەر لاچێت\nلەبەرئەوەی فیلمێکی دروستکراوە بە جوڵەی کارتۆن وە لە ژاپۆن، گڕەیڤ ئۆڤ زە فایەرفلایس کەم بیندراوە. کاتێک کە هەوادارەکانی وتیان کە ئەو فیلمە چەند باشە، کەس بەڕاستی وەرنەگرت. ئێستا بەشێوەی دیڤیدیش هەیە بە هەڵبژاردنی ژێرنووس یاخود قسەکردنی ئینگلیزی، لەوانەیە ئەو سەرنجە بدۆزێتەوە کە شایەنیتی. بەڵێ، ئەوە کارتۆنە، وە منداڵەکان چاویان هەیە وەکو ژێرپیاڵەکان، بەڵام ئەوە سەر بە لیستی گەورەترین شەڕی فیلمەکانە",
    "translator": "چراخان نەوزاد ئاغۆک"
  },
  {
    "id": 98,
    "p": 98,
    "idPoster": "https://lh3.googleusercontent.com/ameHXY7kEGw_QoQrO-szLWFlT4HhGSnqyukkKCbZY98eG6rejUe9bbitk63Ra4RuvBhHhquCMpIAxtTHXJG8-cIzXPSMDP149xqwWbDkkEcnoxA7J1Spp-bOzluHKuE-LfzvouRbcg=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "Gladiator 2000",
    "photo": "img_2680.jpg",
    "writingN": "ڕۆجەر ئیبێرت",
    "nameF": "زۆرانباز ٢٠٠٠",
    "translator": " چراخان نەوزاد ئاغۆک",
    "description": "\nشیکردنەوەی فیلمی زۆرانباز\nهەڵبژاردنێکی گەوجانە لە ئاراستەی هونەردا تەرمێک فڕێدەداتە سەر گڵادیتەری ڕیدلی سکۆت کە هیچ شمشێربازێک ناتوانێت بیبڕێت.ئەو فیلمە قوڕاوی، لێڵ،نادیار دیارە ڕەنگەکانی وەکو قوڕن لە کۆتایی پالێتەکەدا، ئەمە وا نیشان دراوە کە ئەو فیلمە ڤیدیۆ کرابی لە ڕۆژێکی هەوراوی توند. ئەو تاریکیە و وە نەبونی وردەکاری لە ڤیدیۆی درێژ دا یارمەتی بیرچوونی شێوەیەکی تایبەت دەدات (کۆڵۆسوم لە ڕۆم دا وەکو مۆدێل دیارە لە یاری کۆمپیوتەر دا)، وە ئەکتەرەکان هیچ خۆشیەک دروست ناکەن: ئەوان تاڵن، ڕق لە دڵن، خەمبارن\nکۆتایی ئەو فیلمە درێژە دا، من بازرگانیم بە هەر زۆرانبازێکی بەهێز دەکرد بۆ تەنها یەک ڤیدیۆ کردنی ئاسمانە شینەکان. (لە خەیاڵی پاڵەوانەکان ئاسمانی شین هەیە کە زۆر پێش ئێستا پێی دڵخۆش بوون، بەڵام ئەوە خاڵی ئەوان دەسەلمێنێت). هێلی ئەو چیرۆکە ڕۆکی ە لە خەمباریدا\nپاڵەوانەکە، کە خەڵکی ئیسپانیایە ناوی ماگزیمەسە (ڕووسێڵ کڕۆو)، ماڕکوس ئورێلوس (ڕیچارد هاریس) ئیمپڕاتۆرێکی مردووی پەسەندە. پاش ئەوەی ماگزیمەس دڕندەکەی بەزاند، ماڕکوز ناوی لە پشتیوانەکەی نابوو ڕۆمی. بەڵام ئەو بە مردویی بەجێما لە لایەن کوڕی مارکوز، بەربەرەکانیکارە تاڵەکە ناوی لێنرا کۆمۆدووسە (ئەو ناوە لە لاتینی هاتیە بۆ کۆنڤێنت وە بەڵکو نەک بەوەی کە تۆ بیری لێدەکەیتەوە).. پاش ئەوەی هەڵاتن و بینیان کە خێزانەکەی و کوڕەکەی کوژرا بوون، ماکزیمەس ڕێگاکەی دۆزیەوە بۆ بیابانەکانی باکووری ئافریقیا. کە لەوێ وەکو کۆیلە فرۆشرا بۆ پرۆکزیمۆ (ئۆلیڤەر ریدی دواکەوتوو)، بەڕێوەبەری زۆرانبازەکان. کاتێک کۆمۆدوس قوتوی باوکی بەرزکردەوە لەسەر زۆرانبازەکان لە ڕۆما، کە هەوڵی دەدا چاوپۆشی خەڵک بکاتن لە برسێتی و نەخۆشی، ماکزیمەس ڕێگای خۆی گۆڕی بۆ سەرەوە، وە فیلمە سینەماییەکە کۆتایی پێهات، بە دڵنیایەوە، بە شەڕێکی گەورەوە\nئەو چیرۆکەش دەیتوانی هانی ئاسودەی بدات؛ دوبارە سەیری  ڕایدەرس ئۆف زە لۆست ئڕک، ی خۆشەویستم کرد، کە تەنها وەکو گەمژەیە بەڵام ١٢ جار پێکەنیناوی تر بوە. بەڵام گڵادیاتەر هیچ گاڵتە و خۆشی تێدانیە. ئەو خەمۆکی تێدایە وەکو کەسایەتی، وە باوەڕبکە کە ئەگەر کارەکتەرەکان زۆر تاڵ و دڵتەنگ بن، ئەوا ئێمە هەست ناکەین کە چەند بێزارن و خراپن ئەوان\n‌‌‌‌‌‌‌‌کۆمادوس (جۆکوین فۆنیکس) یەکێکە لە خراپەکارەکان، بەخشندەرەکان، نەگبەتەکانی ئیمپراتۆریەتی ڕۆمان کە بەناوبانگی کرد لە سەردەمی داستانەکانی ڕۆمان، کە کۆتایی هات لەگەل سپارتاکوز (١٩٦٠). تەمشاکردنی ئەو لە توڕەیی دا، نیرۆ ی بەبیری پیتەر یوستینۆڤ دەینمەوە لە کۆڤادیس (١٩٥١)، ڕژاندنی فرمێسکەکانی بۆ نەوەی ئایندە لە کریستاڵێکی بچوک؛ ئەو دەیویست ببتە خۆشەویستی خوشکە گەورەکەی لوسیلا (کۆنی نێڵسەن)، کە کوڕەکەی وەکو میراتگری خۆی دادەنێ\nبڕبڕەی پشتی بەشی ئەو چیرۆکە ئەوەیە کە دەتوانی بە ئاسانی بەڕێوەی ببەی. کۆمۆدوس دەیەوێت ببێتە دەرهێنەر بەڵام ئەوە قبوڵ نەکرا لە لایەن لیژنەوە، کە سەرکردایەتی کرا لە لایەن گراچوس (دێرک جاکۆبی). لیژنەکە دەیەوێت ئەو پاکردنەوەی پاشماوەی ئاو دابین بکە بۆ شاری گریگ، کە کانزاییەکە درێژ دەبێتەوە، بەڵام کۆمۆدوس بڕیاری دا لە جیاتی وەرزێک لە یاری. پرۆکزیمۆ گەیشت لە ئافریقاوە لەگەڵ زۆرانبازە وەرزیەکانی، کە پتەوی و ترساندنی گەلی ئیمپڕاتۆریەتەکان بەرەو پێش دەبا. وانە ڕەوشت باشەکە: ئەوە باشە کە زۆرانبازەکان سەری هەمووان دەبڕن لە ڕووناکی، وە پاشان هێزەکەیان دەگۆڕن بۆ سیاسی\nبەرهەمەکانی کۆلۆسەم نمایش دەکران وەکو باشترین زۆرانبازی. ڕوداوەکان بونە شانۆ تاکو دوبارە جەنگێکی بەناوبانگ دروست کەنەوە، وە پاش ئەوەی کە مێوانەکان تیمی ماڵەوەیان جێهێشت، کۆمۆدوسی سەرلێشێواو بە یاریدەرەکەی وت، مێژووە کەمێک تەم و مژاویەکەم—بەڵام نابێ دڕندەکان جەنگی کارسەیج بدۆڕێنن؟ پاشان، بڵاوکەرەوەیەک ناونیشانێکی قەڵەبارخی دا وەکو خۆی بەو وشانە:  قەیسەر داوای لێکراوە کە تەنها پێشبڕکێیەکی نەبەزێنراو ئەنجام بدات لە مێژووی ڕۆمان دا—ئەفسانەی تیتوس! زنجیرە جەنگەگان سێبەرێکی زەرد هەڵگەڕاون لە سەمای شمشێربازی دیارو ئاشکرا لە ڕۆب ڕۆی. (١٩٩٥)؛ لە جیاتی جوڵانەوە و شوێنکەوتنیان و ستراتیژی ئەوا دەتوانین شانازیان پێوە بکەین، سکۆت چوو بۆ تێکشکاندنی ترسنۆکەکان بەڵام ڕوداوەکان دیار نەبون. جەماوەرەکە دڵخۆش بوون، هەرچەندە ئەوانەی لە دانیشتنە هەرزانەکان بوون نەیانتوانی بیبینن لەبەر تاریکی ئیفێکتە تایبەتەکە\nکاتێک ماگزیمەس یەکەم شەڕە گەورەکەی بردەوە،  ئەوە کەوتە سەر دەستی کۆمۆدوس بڕیاربدا کە ئایا ئەو بژی یاخود بمری. بژی! بژی! هەوادارەکانی ئاهەنگیان گێڕا، وە کۆمۆدوس، سەری شۆڕ کرد بۆ داواکاریەکەیان، نیشانەیەک لەگەڵ بەرزکردنەوەی پەنجەی گەورە. ئەوە دەیسەلمێنێت کە کۆمۆدوس باش نەبووە لە قوتابخانەی قەیسەر، کە ئەو ڕاهێنانە لەو کاتەدا لە کۆلۆسەم (یاریگایەکی گەورەیە) بۆ ئەوە بوە تا پەنجەی گەورەی بە کۆڵەمست دابخە وەکو هێمایەکی ژیان؛ وە درێژکردنەوەی پەنجەی گەورە واتا مردن. شانسیان هەبو، کەس لە کۆڵۆسەم ئەوەی نەدەزانی\nقەلەڕەش وەکو ماکزیمەس کاریگەرە: توکاوی، کەمدوو، بەچکەیە. نزیکترین هاوڕێی لەناو زۆرانبازەکاندا بە ژیمۆن هاونسۆو ڕۆڵی بینی، کە ڕۆڵی بینی بە کۆیلەیەکی بەسۆزەوە لە ئامیستاد. لەو کاتەی کە کۆنگرەکە داوایان لەو کرد کە کەمتر لە ماکزیمەس بدوێت، ئەو بەزۆری وەکو دڕندە دیار بوو، کاریگەر بوو. نیلسان قوڵترین بەشی فیلمەکەی نیشان دا، وەکو خوشکێک. فۆنیکس وەکو کۆمۆدوسە، بەڵام ئاکتەرێکی قسە خۆشترە دەیتوانی ڕۆڵەکەی خۆشتر بگێڕی. هاریسی کۆن، جاکۆبی، وە ڕید باوەڕپێکراون؛ سکۆت کەمێک گۆڕانکاری خەیاڵاوی کرد وە کەمێک ئیشی ژمارەیی تاکو ئەو بۆشایانە پڕکاتەوە کە مابون کاتێک ڕید مرد لە کاتی بەرهەم هێنانیدا\nگلادیتەر وەکو کورتە یادگاریەک دەمینێتەوە وەکو سپارتاکوس وە بێنهەڕ. ئەوە زیاتر وەکو سپاڕتاکوس لایتە. یاخود تاریک. گرنگە کە بیربکەیەوە بۆ چەند مانگێک پێش ئێستا، بۆ جولی تایمەر تیتوس، کە فیلمێکە لە ڕۆمای کۆن زۆر باشترە بۆ سەیرکردن. ئەنجامە بینراوە باشەکەی تیتوس، گڵادیتەری شەرمەزارکرد، چیرۆکەکەی ئەو لە گڵادیتەر ە شمشێربازەکان باشتر بوو، تەنانەت ئەگەر شەیکسپیر تیتوس ەکەی خۆی نەکردە تەنها پاڵەوانی نەبەزێنراو لە مێژوی ڕۆمان"
  },
  {
    "id": 99,
    "p": 99,
    "idPoster": "https://lh3.googleusercontent.com/z3uoQjgm_AWcDqx1GY95isV4yBWPLM1fu9Od6kWsmAKzJ4Q1IHxKNtAYWTvqmFdY3zU0XoKoWbZtcYiBMk0gQHPrDTisnMX1kboOkWmWHjQnZfZuzh3-rIvKCro2c9gM14FK-tVkDw=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "Lord of the Rings: The Two Towers 2002",
    "photo": "LORD.jpg",
    "writingN": "ڕۆجەر ئیبێرت",
    "nameF": "پادشای ئەنگوستیلەکان: دوو تاوەرەکە ٢٠٠٢",
    "translator": " چراخان نەوزاد ئاغۆک",
    "description": "\nشیکردنەوەی فیلمی پادشای ئەنگوستیلەکان: دوو تاوەرەکە\nڕوونە کە دەرهێنەر پیتەر جاکسۆن لە فیلمی (لۆرد ئۆڤ زە ڕینگس: زە توو تاوەرس)، تەرازووی یەکلایکەرەوەی لار کردۆتەوە بەرامبەر هۆبیتس وە پاڵەوانی نەتەوەیی تۆلکن ترایلۆگی لا پەسەندە. وە ئێستا ئاراگۆرن (ڤیگۆ مۆرتینسان) بە ئاشکرا ئەستێرەیە، وە هۆبیتس زۆربەی سینەماییەکانی دوور لە فیلمی خێرا و شەر بەسەر بردیە. کۆتا سێ سینەماییەکەی لە لایەن داستانی جەنگ دەستی بەسەردادەگیرێت کە گومانی ترسی نیە لە سەدەکانی ناوەڕاست ج.ڕ.ڕ. تۆلکن\nئیشی ڕەخنەگر ئەوەیە بڕیاربدات کە ئایا ئەو گۆڕینە زیان بە سینەماییەکەی دەگەیەنێت یاخود نا. ئەوە نایکات. (زە توو تاوەرس) یەکێکە لە سەنرجڕاکێشترین سواشبەکڵەرەکان کە دروست کرابن، وە، چێژی توندوتیژی دەداتە بینەرە نوێیەکانی، لەوانەیە بەناوبانگتر بێت وەک لە دامەزراندن و دانانی یەکەم، (زە فیلۆوشیپ ئۆڤ زە ڕینگ)\nئەوە دڵسۆزی نیە بۆ گیانی تۆلکن وە زۆربەی جوانی و مرۆڤایەتی کتێبەکە لە شوێنی خۆی نەبوو، بەڵام ئەوە لەسەر پێی خۆی دەوەستێ وەکو چیرۆکێکی هەست بزوێنەری خەیاڵی\nمن سکاڵام لە پێداچونەوەکانی یەکەم فیلمم کرد کە هۆبیتس بە کورتی-گۆڕا بوو، بەڵام لەو فیلمە دووەمییەی دای من پێویستە وەکو وەرگرێک قەبوڵی بکەم، وە لەوێدا بڕۆم\n(زە توو تاوەرس) سەرکێشیەکی وڕوژێنەرە، کارێکی بە ئەزمون و سەرکەوتووە لە ڕووی ڕەنگ و شێوە تایبەتەکانی و فیلم کارتۆنیە جوڵەیەکانەوە، چەند زنجیرەیەکی زۆر جوان لە خۆدەگرێت. وە هەروەها دروستکراوێک مان نیشان دەدات بە ناوی کارەکتەر گۆڵوم، کە یەکێکە لە دروستکراوە هەرە سەرنجڕاکێش و قایلکراوەکانی س.گ.ا کە بینیبێتم\n گۆڵوم سامانێکی زۆری ئەنگوستیلەی هەبوو، وە ئێستا بە فرۆدۆی ڕادەسپێرێت، وە بیری دەکات (بەنرخەکەی من) زۆر بە ئازارە؛ بەڵام ئەو کەسایەتیەکی دوو جۆری هەیە وە (لە نێوان جادوەکانیدا کاتێک لایە تاریکەکەی بەسەر خۆی دادەدات) وەکو ڕابەر و هاوڕێیەک خزمەتی فرۆدۆ دەکات (ئێلیجا وود) وە سام (سیین ئاستین). زمانی جەستەیی ئەو وەکو سەمای بێئەمەکی و شێواو وابوو\nئەو فیلمە کارەکتەرێکی تری دروستکراوی کۆمپیوتەری مان پێدەناسێنێت، تریبێرد، ئەندامێکی پێشبڕکێ ی کۆنی میدڵ-ئێرزە، دارێکە کە دەڕوات و قسە دەکات و کاتێکی زۆری دەوێت تاکو بیری بە ئیش دەکەوێت، بۆ مێری و پیپین ڕوونیکردەوە کە لەسەرخۆ و کەسایەتیەکی بەرزە. من دەبوو بمزانیبا کە داری ڕۆیشتوو و قسەکەر گێل و نەزان دیار دەبێت وە سینەمایەکە دەشکێنێت بۆ دوو لەت، بەڵام نەخێر، پایەبەرزێکی دیار هەیە لە دروستکراوی کۆنی قەوزەیی\nئەو فیلمە بە پارچە میوزیکێکی کورتی جەنگێکی بەهێز دەستپێدەکات لە نێوان گاندالف (یان ماکیڵین) وە بالرۆگ، دڕندەیەک کە لە ئاگر و دوکەڵ دروست کرابوون، وە دڵسۆز بوو بۆ زنجیرە سینەمایەکانی داب و نەریتی کۆن بە نیشاندانی سەرکەوتنی زاڵ بوون بەسەر مردنێکی دیار، هەر وەکو کە گاندالف دروستکراوەکە دەکوژێنێتەوە وە دەبێتە گاندالف زە وایت\nتاکو کارەکتەرەکانی چیرۆکەکە کۆبکەینەوە بۆ ڕستەیەک یاخود دوو، ئەوە دوژمنەکە سارومانە (کریستۆفێر لیی)، کە فەرمان دەکات بۆ سوپایەکی گەورەی جەنگاوەر ئوروک-های لە دژی تیێۆدێن (بێرنارد هیڵ). ئاراگۆرن بە ئازایانە ئاژاوەیەک دەبەستێ، بەڵام پاڵەوانە ڕاستیەکە بەهۆی کۆمپیوتەرەوەیە، کە قەڵا، دیمەنی سروشتی، سوپا، وە زۆربەی جوڵە و شەڕەکانیش دروست دەکە\n(زە توو تاوەرس) فراوانیەکی زۆری هەیە کە ئێمە بە زۆری بە شێوەی فیلم کارتۆنی جوڵە دەیبینین لەسەر شاشە. کارێک کە ئاراگۆرن و هاوڕێیەکەی دەستیان بە هێرشێک کرد بۆ خوارەوەی لێواری قەڵایەکە، ئێمە دەزانین کە هەڵگەڕانەوەی چارەنوسیان بە هۆی دروستکردنی-کۆمپیوتەرەوە بووە، لەگەڵ هەموو ئەوانەی تر کە لەسەر شاشەکە هەن، وە هێشتا کاریگەری شەڕەکە نکۆڵی لێ ناکرێ. پیتەر جاکسۆن، وەکو هەندێک لە دەرهێنەرە مەزنە بێدەنگەگان، نەدەترسا بۆ بەکارهێنانی تەواوی شاشەکەی، بۆ پیشاندانی وێنەی مەودای فراوان و ئاڵۆزی زۆر. ئەو لە سووچەکاندا وێنە دەکێشێ\nئەو تام و هەست بزوێنەی داستانی مەزن بە زۆری لە قوڵای ئەکتەرەکان دایە. هەموو وێنە مەزنەکان نەخشێنراون بە تایبەتمەندییەک یان دوو، وە دوای پێناسە کراوە بەهۆی جوڵە و ئیشەکانیانەوە. فرۆدۆ، پاڵەوانێکە کە ناوی هەیە، زۆربەی کاتەکانی بەسەر دەبە بە چاوتێبڕان ی زۆر بەسەر شتەکان، سەیرکردنی ئەوانی تر و بڕیاردانی چارەنووسیان، وە جاروبار چاوتێبڕینەکی گرنگ بەسەر ئەنگوستیلەکەدا. سام هاوڕێیەکی بەسۆزی ئەوە. مێری و پیپین کاتێکی فراوانیان بەسەربرد لە سینەمایەکەدا بە لێخورین لەسەر لقی تریبێرد وە سەیری هەموو شتێکیان دەکرد بە ووریایەوە، وەکو منداڵ کە لەسەر شانی باوکیتی. هاوڕێیەتی لە یەکەم سینەمادا دابەش کراوە بۆ سێ جۆر، وە زۆربەی ئیشەکان لەسەر ئاراگۆرن بووە، کە ئیشی لە چوارچێوەی داب و نەریتی ڤیکینگ سوۆردسمان دەکرد لە ناوەڕاستی شەوەکاندا\nناوەڕۆکی چیرۆکەکە—هەر کەس کێیە، وە بۆچی، وە مێژوو و تایبەتمەندی ئەوان چیە—هێشتا کەمێک تاریکە بۆ من. پلانە گشتیەکان دەزانم وە نوێ بومەوە بە دوبارە سەیرکردنی یەکەم فیلم لەسەر دڤد ئەو شەوەی پێش بینینی دووەم فیلم، وە هێشتا لە ترسی قوتابیە نوێیەکانی ئەنگوستیلەکە دام. بۆ بینەرە نەزانەکان، کە بە زۆربەمان دەڵێن، هاواری سینەماکان لە بینینیان دایە. دەبی لێرە ئەشکەوتی مەزن و تاوەری گەورە هەبن، کورتەباڵا و جنۆکە و ئۆرک وە ئوروک-های کە لە پێشدا باسمان کرد (کە بە ئامۆزایەکی دوری بێگانە دەچی لە بەتەرفیلد ئێرز). وە هەمووی دانراوە بە دەسەڵاتی جاکسۆن وە پەردەی پشت شانۆ لابردرا بە دیمەنی نیوزلەندی جوان\n(زە توو تاوەرس) بە ئەگەری زۆرەوە بە ناوبانگتر دەبی وەک لە فیلمی یەکەم، گوێگری زیاترو دڵخۆشتر، بەڵام ئایا جاکسۆن مەبەستی سەرەکی چیرۆکەکەی وون نەکردیە بە درێژای ڕێگاکە؟ ئیشێکی ئەدەبی تایبەت و خۆشی وەرگرتووە وە پێی وتراوەتەوە بە شێوازێکی وێنەی جوڵەی هاوچەرخ. ئەگەر تۆلکن بیویستبا بینوسیبا دەربارەی پێشبڕکێی پیاوی ئازا، ئەوا دەینووسی دەربارەی چاپی میدڵ-ئێرز لە (کۆنان زە بارباریان). بەڵام نەخێر. ئەو چیرۆکێکی ووت کە تێیدا هۆبیتیسی بچووکی ناسک پاڵەوان بوو. وە ئێستا جاکسۆن چیرۆکەکە دەگۆڕێ بۆ جوڵەیەکی نێو کۆمەڵگا. بۆ ئەنجامدانی ئەوەی کە ئەو چی ئەنجام داوە لە فیلمەکە پێویستە بە سامناکی گران بێت، وە ئەو شایەنی چەپڵەیە، بەڵام بۆ ئەوەی ڕاست بین تۆلکن پێویستە زۆر گران و ئازاتر بێت"
  },
  {
    "id": 100,
    "p": 100,
    "idPoster": "https://lh3.googleusercontent.com/fxOa20DJXbdalsRnX09n7ODr4_qxiHGwSikwlbH9Sbqt7dC4fmbt7jx5DSfGEw9bjucGy0e0HTg-ctahFWqeB3FlB_hfZNlBlOR-g1Ap2YhA-kz6I4RW5nWMwNshl8NBBTpKrCSRvg=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "‏Terminator 2: Judgment Day 1991",
    "photo": "MV5BMGU2NzRmZjUtOGUxYS00ZjdjLWEwZWItY2NlM2JhNjkxNTFmXkEyXkFqcGdeQXVyNjU0OTQ0OTY@._V1_.jpg",
    "writingN": "ڕۆجەر ئیبێرت",
    "nameF": "کۆتایپێهێنەر ٢: ڕۆژی بڕیاردان ١٩٩١",
    "translator": "چراخان نەوزاد ئاغۆک",
    "description": "\nشیکردنەوەی فیلمی کۆتایپێهێنەر ٢: ڕۆژی بڕیاردان\nلە تێرمینەیتەر٢: ڕۆژی بڕیاردان، جارێکی تر بە ڕاونان دێتەوە بۆ کوشتنی جۆن کۆنەر. هەرچەندە ئەو جیهانە پاش کوشتنی خەڵک لە ساڵی ١٩٩٧ بە یاسا کرا لە لایەن ئامێرەکانەوە، پیاوی تەنها هێشتا دەتوانێ جیاوازی درووست بکات - وە ئەو پیاوە کۆنەرە، کە بەچکەکە لەو کاتەی کە فیلمە سینەماییەکە دەکرێتەوە بەڵام تەرخانکراوە بۆ بەرەوپێشچون بۆ بەرگری خەڵک کە دەجوڵان دژی ڕۆبۆتەکان\nلە فیلمە بنەڕەتیەکەدا بیرت دێتەوە تێرمینەیتەر (١٩٨٤)، یاخود لەوانەیە بیرت نەیێتەوە، کە یەکەم تێرمینەیتەر، کە  ئاڕنۆڵد شوانزینگەر ڕۆڵی گێڕاوە، کە گەڕاندیەوە بۆ کوشتنی دایکی کۆنەر (لیندا هامیلتۆن). ئەو نێردراوە سەرنەکەوت، وە پیاوێکی گەنج لە دایک بوو، وەهەروەها، ئێستا، لە تێرمینەیتەر٢، دوو گەشتی تێرمینەیتەر لە داهاتوودا دەگەڕێنەوە: کەسێکی باشە، شوارزینگەر ڕۆڵی گێڕا، کێ بڕیاری دا تاکو کۆنەر'ی گەنج بپارێزرێ، وە کەسێکی خراپ، کە ڕۆبێرت پاتریک ڕۆڵی گێڕا، کە نێردرا بۆ لەناوبردنی ئەو. (تێرمینەتەر، کە بە هەر جۆرێک، لە خەڵک دەچن بەڵام ئەوان دروست کراون لە ماددەی بەهێزی تەکنەلۆژی وە مێشکی کۆمپیوتەریان هەیە؛ وە کەسێکی خراپ، ناونراوە  تی-١٠٠٠، بە ئاشکرا ناوی لێنرا پاش باپیرە مەزنەکەی، لاپتۆپی تۆشیبا.)\nوا بیر دەکەیەوە کە ئامێرەکانی ئایندە بزانن کە نێردراوەکانی بێسودن؛ کە، لەبەرئەوەی کۆنەر بەئاشکرا ڕابەڕایەتی بەرگری خەڵکی دەکرد، نێردراوەکانی ئەوان بۆ کوشتنی ئەوە بەئاشکرا کە دەبێت سەرنەکەوێت. بەڵام ئەو ناکۆکیانە فەرامۆش کرا لە لایەن تێرمینەیتەر٢، کە تەنانەت لە لایەن گەورەیەکی تریش پشتگوێخرا: ئەگەر لە ڕاستیدا، لە دیمەنی کۆتایی فیلمەکەدا، پارچەدارەکانی کۆمپیوتەر کە پێویستن بۆ داهێنانی تێرمینەیتەرکە هەموویان لەناوچوون، وە لە پاشان نەیانتوانی ببنە هیچ تێرمینەیتەرێک- وە چۆن ئەوان لە یەکەم شوێن دەردەکەون؟زانستی ڕۆمان گاڵتەی بە ناکۆکیەکان دەکرد بۆ نەوەکانی، بەڵام تێرمینەیتەر٢ خولی فەرامۆشکردنی وەرگرت وە ئیشەکانی لە ئێستادا ئەنجام بدات، کە جۆن کۆنەری گەنج (ئێدی فورلۆنگ) منداڵێکی دڕندەی سەر شەقام بوو، کە لە ماڵی سەپەرشتی بێ دایک و باوکان گەورە بوو لەبەرئەوەی دایکی ئەو (هامیلتۆن) لە نەخۆشخانەی مێشکی بەند کرا بوو. ئەوان وا بیردەکەنەوە کە ئەو شێتە، لەبەرئەوەی ئەو هەوڵی دەدا کە مرۆڤایەتی ئاگادار بکاتەوە دەربارەی ڕودانی کارەساتی ناوەکی\nلە دیمەنە کراوەکەی ڕاونان-کاتێک کۆنۆری گەنج، لە مانتۆڕێکی خێراوە، بە خێرایی -١٠٠٠، لەسەر نیو پێچکە- تێرمینەتەر٢ پەیوەندیەکی نزیکی لە نێوان کوڕە گەنجەکە و تێرمینیتەرە باشەکە بەرەو پێش برد. تەنانەت پێش ئەوەی کۆنەری گەنج و درێژ شوانزینگەری بدۆزێتەوە پلانی  دانا بوو تاکو بە دوای زانیاریەکاندا بگەڕێ، وە هەروەها ئەو داوای ئامێرێکی نایابی کرد تاکو خەڵکی بوەستێنێ لە کوشتن. ئەنجامەکە لادانەکی ڕێك و پێک بوو لەسەر داب و نەریتی فیلمە تایبەت و کاریگەریەکانی شوانزینگەر؛ لەو کاتەدا، لە جیاتی لاشەی پیسی شاشەکە، کارەکتەری ئەرنۆڵد بووە هۆی پەکخستن یان ترساندن\nئەوە زۆر پێکەنیناویە بۆ منداڵێک، کە تێرمینەیتەرێکی ماڵی تایبەت بە خۆی هەبێت، وە ئەوە یەکێک لە هاندەرەکانە کە لە شاشەکاندا لە لایەن دەرهێنەر جەیمس کامیرۆن وە ویلیام ویشەر. شوارزینگەر بویتە شێوەی باب بۆ کۆنەری گەنج، کە بە هیچ شێوەیەک باوکی خۆی نەبینیوە لەبەرئەوەی، ئەوەندەی کە دەتوانم بیرم بێتەوە، باوکی ئەو لە داهاتوو دا هات. ‌فێڵیکی تری بیرۆکەی نمایشکردنی شاشە ئەوەی کە تێرمینەیتەری بێ هەست؛ وەکو مستەر سپۆک لە ستاڕ ترێک، ئەو تێنەدەگەیشت کە بۆچی خەڵک دەگریێن\nشوارزینگەر بلیمەتە وەکو ئەستێرەیەکی سینەمایی تاکو ئەو ڕۆڵانە ببینتەوە کە دروستی دەکەن، وەک لەوەی بەسەریان تێپەڕێ، لە کارەکتەرە فیزیایی و دەنگیەکان. لێرەدا ئەو بویتە پیاوێکی ڕاست لە شانۆگەری مرۆڤ دا-وە هەروەها لە مرۆڤی کۆمیدیشدا، وەکو ئەوەی کە منداڵەک پێی دەڵێ کە ڕوناکی کاتەوە وە چیتر وەکو کۆمپیتەر قسە نەکاتن.پاش ئەوەی کە دایکی منداڵەکە لە ماڵی دەروونی ئازاد کرا، هەندێک لە سێ ئیشەکان پێکەوە تی-١٠٠٠ لە ناو دەبەن، لە هەمان کاتدا پارچە  خێزانێکی چارە گران بەڵام کاریگەر دروست دەکەن. لە کاتێکدا ئەوە لە قۆناغێکی چیرۆکەکەدا ڕوو دەدا، سینەماکە بە کاریگەریە تایبەتیەکەیەوە سەردەکەوێ. سەیارەی ڕاونانی ئاسای هەیە، بە دیمەنی تەقینەوە و شەڕکردن، بەدڵنیایەوە، هەمووی باشن، بەڵام ئەوەی کە خەڵک بیری بێتەوە ڕێگای تی-١٠٠٠ی خەیاڵی سینەماکانە. ئەو ڕۆبۆتە لە ماددەی شلی نوێ دروست کراوە کە وای لێ کردوە پتەو بێ. کونێکی لێبکەی، یەکسەر دەتوانی بیبینی، بەڵام لایەکانی کونەکە ئەوانیش بەیەک دا دەچن، وە ئەو چاک دەبێتەوە و ئامادە دەبێت بۆ ئیشکردن\nئەو دیمەنانە ئیشی بلیمەت و بە توانای تێدایە لە لایەن ڕووناکی و سحری دەستکردەوە، دوکانی تایبەتی جۆڕج لوکاس. بیرۆکەی سەرەکی بۆ تی-١٠٠٠ یەکەم جار لە لایەن ئیلم لە ئابیس (١٩٩٠) هەوڵی بۆ دراوە، کە شوێنی ژێر ئاوێک داگیر کرا لە لایەن درووستکراوێک کە لاشەکەی هەموو لە ئاو درووست کرابوو. فێڵەکە ئەوەیە کە بۆ درووست کردنی کۆمپیوتەرێک بە جوڵەیەکی ئارەزوومەندانە وە پاشان بەکارهێنانی پرۆگرامی پەینتبۆکس تا ڕەنگ و شێوەی پێبدە- لەو بارەدا، ڕوخساری جیوەی شلە. پاشان وێنەکانی کۆمپیوتەر لەگەل ئیشە ڕاستەوخۆیەکان تێکەڵ دەکران؛ تی-١٠٠٠ لە شلەیەکی بە بریسکەوە گۆڕا بۆشێوە مرۆڤێک بەهۆی توانەوە لە کاریگەرەوە بۆ ئەکتەر\nئەو ئیشانە هەموی وەکو ڕاهێناناک وایە ئەگەر کارەکتەرەکە خۆی کاریگەر نەبی، بەڵام تی١٠٠٠، کە بە پاتریک ڕۆڵی بینیوە، پیاو خراپێکی مەزنە، لەگەڵ بەختێکی باش و دەربڕینێکی ناسک. ترسناکترین ڕەفتاری ئەو ڕقەکەیەتی؛ هەر چییەکی بۆ بکەی، ئەو بێزار نابی و بێ ورە نابی. ئەو تەنها خۆی کۆدەکاتەوە و بەردەوام دەبێ\nکلیلی سەرەکی لە هەر وێنەیەکدا، بە ڕای من، پیاو خراپێکی باشە\nتێرمینەتەر٢ فێڵێکی پاڵەوانی و پاڵوانێکی سەختی هەیە، وە کوڕێکی گەنج کە بە فورلۆنگ ڕۆڵی گێڕاوە بە هێزێکی زۆرەوە. سینەماییەکە وەڵامی ڕەخنەکانی سینەمای توندوتیژی دایەوە بە هێمنکردنەوەی خوێنی تێرمینەتەر، بەڵام بە ڕای من کەس سکاڵا ناکات بۆ ئەوەی کە ئەوە ڕەفتار و ئیشی تەواوی نیە\n"
  },
  {
    "id": 101,
    "p": 101,
    "idPoster": "https://lh3.googleusercontent.com/r9Orm0C7OFP3I9F_eGt0T-kgshYks7UMXbZtNdklKCanACv2QmqCxQqbMTWH1gRclgttJ2_xPYoOI5syzuCadtbagL6d2bpC3V5-WtvcZiX-HmRox2GqMwDzEUTnW1KPbB3P6ZXDEQ=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "‏The Usual Suspects 1995",
    "photo": "The Usual Suspects.jpg",
    "writingN": "ئیان ناسان",
    "nameF": "گومانلێکراوە ناسراوەکان ١٩٩٥",
    "translator": "چراخان نەوزاد ئاغۆک",
    "description": "\nشیکردنەوەی فیلمی گومانلێکراوە ناسراوەکان\nگومانلێکراوێک کە لە ژێر چاودێری دابوو دەستی کرد بە دروستکردنی کێشەیەک وە دانانی چیرۆکێکی فێڵاوی کە چۆن پۆلیس کۆتایی بە ئیشێکی تاوانباری دێنی لەسەر تاوانێکی کەمەک هەڵە...بەڵەم ڕاستیەکە چیە\nلە سەرەتای بڵاوبونەوەی بانگەوازی شتێکی فریو وەکو تارانتینۆسکیو، تاکو بەراوردی دەرهێنەر بریان سینگەر لەگەڵ ڕێزێر ڤۆیر لەسەر ناوی فیلمی تاوانباری تاکو بیری شەڕەکان بکەی بەهۆی ئەوەوە، یەکێک لە دیارترین چیڕۆکە هەستبزوێنەرە داهێنەرەکان کە دەرکەوتوە، چەندین ساڵە. بۆ تاوانبارە دیارەکان کە پیسە، شێواندنە، گەشتێکە بۆ ناو پشوی تاریکی لە تاوانباری دەروونی وە پارچەیەکی لێهاتوی بە بریقەیە لە دروستکردنی فیلمدا، دوپاتکردنەوەی سینگەر وەکو دەرکەوتنێکی راستیە، توانایەکی زۆر گەورەشە\nلە کاتێکدا کە شاشە گەورەکە هەموو کاتێک شوێنێکی پەسەندکراوی ڕودانی تاوان بوو کە تیدا فیلمە سینەماییەکان، ڤیدیۆ لێیدا سەیر دەکران، لە ڕاستیدا شوێنێک بۆ گۆرانیبێژە ئاڵۆزە سینەماییەکان بە مەتەڵی سەیر و سەمەرە دەچن، ڕێگە نادەن کەسێک بەسەرهاتەکانیان بۆ ڕوون بکەنەوە لە ناو ئەو فیلمانەی کە چیڕۆکی درێژ کراوەن وە داوای بینەرێکی فراوان دەکەن تاکو کەسایەتیە ئاڵۆزەکەی تاوانبار کەیسەر سۆز لاببەن، کە ئامادەبوونەکەی فیلمەکەی دادەپۆشێت وەکو هەورێکی قوڕقوشمی\nڕاستیەکان وەکو ئەوانەن: پێنج لە تاوانبارەکان لەسەر بەهانەیەک هێنرابوون بۆ ڕۆبێری لە نیویۆرک. ئەوان گابڕیڵ بیرن ی پێشوو بوون، وە پۆلیس دین کیتۆن زۆر سور بوو لە سەری، دزینە گاڵتەجاریەکەی باڵدوین وە بێنیسیۆ دێلتۆرۆ دوئەوەندەی ئیشی ماکمانۆس وە فێنستێرە، گاڵتەی پۆلاک لەسەر تەقەمەنی پسپۆڕ هۆکنی وە سپاسی کە زۆر دەڵێ شکستی هێنا ڤێرباڵ\nهەروەکو کە ئەو چیڕۆکە بە دەنگی سپایسی گێڕدرایتەوە وە تاکو باسی خۆڕەوشتی پالمینتەر بکرێت بە بریکاری داڤید کوجان، سیناریۆنووس چریستۆفەر ماکواری باسی چیڕۆکەکەی بەشێوەیەکی ورد و لەسەرخۆ دەرخستوە، دەستپێکردن بە تەقەمەنیەک لەسەر کەشتیەک لە کاڵیفۆڕنیا کە ٢٧ خەڵکی مردووی بەجێهێشت، وە گەڕاوە ڕێزی بیگ ئەپل وە پێنج بڕیاڕ تاکو ئیشێکی هەبێت و بگەڕێتەوە سەر لوتکە، تۆمارکردنی پەیوەندی ڕواڵەتی بێ بەزەیی بۆ شێوەی ئەفسانەیی لە کەیسەر سۆس، تەنها بیرهێنانەوەی ئەو کەسانەی کە ناویان بەسە بۆ ترساندنی ڕەقترین دڵی تاوانبارێک. بەڵام هەمویان بەتەواوی ئەوە نین کە دەرکەوتوون، وەکو ئەوەی کە فێڵ لە دوای فێڵ دەڕوا، وە دووەم، سێیەم، تەنانەت سەیرکردنی چوارەمیش دانەیەک بەجێدێڵێ تەنانەت کە زیاتر شڵاژایە بۆئەوی کە بزانێ زیاتر چۆنە وە زیاتریش تا بزانێ کە ئەو جەهەنەمە کایسەر سۆس\nلە کاتێکدا کە زۆربەی باسکردنەکان بەهانەی دەینتەوە لەسەر ستایشی دەرهێنەر سینگەر پلاودید هەروەها بەزۆری پێویستە بچێتە لای سیناریۆنووس ماککواری بۆ زیرەکیەکەی، دەستنووسێکی پلاندانراوی سەخت، نوێنەرێکی گروپی زۆر باش—وە سپاسی، لە تایبەتدا، کە بە دڵنیاییەوە شایەنی ئەکتەرێکی پاڵپشتە—وە بۆ سەرنوسەر/ئاوازدانەر جۆن ئۆتمان کە شارەزایی هەیە لە دەستکاریکردنی وێنە و دەنگ. پارچەیەکی سەیر لە دروستکردنی فیلمدا، ئەوە ئەو مامەڵە دەگمەنەیە فیلمێکە کە سنوری هەیە لە بلیمەتی"
  },
  {
    "id": 102,
    "p": 102,
    "idPoster": "https://lh3.googleusercontent.com/IeFE9kG2zUlbQZj4k3tgdxCezANr5OzgDJgPV0OmIN3Dd9fFNXAlOt0e3RRBDjiA_mtOzFrScu-8_ep2mIUJJRqQDV752U09aywnnFJoDBFgQta8ptApeB0l2Vw-3b-tqyAnXeTOkQ=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "The Shawshank redemption 1994",
    "photo": "TheShawshankredemption.jpg",
    "writingN": "ڕۆجەر ئیبێرت",
    "nameF": "ڕزگاربوون لە شاوشانک ١٩٩٤",
    "translator": "چراخان نەوزاد ئاغۆک",
    "description": "\nشیکردنەوەی فیلمی ڕزگاربوون لە شاوشانک\nڕزگاربوون لە شاوشانک فلیمێکی سینەماییە دەربارەی کات، ئارام گرتن، دڵسۆزی ڕاستە. فلیمێکی سێکسی نیە، بەڵام ڵەگەڵ ھەر بەشێکی فلیمەکە ڵەگەڵت تێکەڵ دەبی کە فلیمەکەش دەربارەی دوو پیاوە کە لە زیندان دەژین و ھەوڵ دەدەن ڕێیەک ببینەوە لە بۆ نائومێدییەکەیان\n ئەو چیرۆکە دەگێڕدرێتەوە لە لایەن ڕێد (مۆرگان فریمان), کە بۆ ماوەکی زۆر لە ناو دیوارەکانی بەندینخانەی شاوشانک بووە ئەوەش وای لێ کردووە ببێتە کەسەکی شارەزا لەو بوارەدا. ھەرچیت بوێ دەتوانی لۆت بینی و ئەنجامی بدە: جگەرە، شیرینی، تەنانەت بەکارھێنانی پارچە بەردی بچوکیش وەکو زەویزانێکی ناشارەزا. ڕۆژێکیان خۆی و ھاوڕێ زیندانیەکەی سەیری نوێترین بەندکراوە بە کۆمەڵەکانیان دەکرد کە داداەبەزین، گرەوەکیان کرد لەسەر ئەوەی کێ بگریێ لە یەکەم شەوی لە ناو  زیندان دا، و کێ نەگریێ. ڕێد گرەوی کرد ڵەگەڵ پیاوێکی باڵا بەرز و باریک کە ناوی ئاندی بوو، کە بە منداڵێک دەچوو لەناو تەختەکان دا\nبەڵام ئاندی نەگرییا، وە ڕێد جگەرەکەی دۆڕاند کە گرەوی لەسەر کردبوو. ئاندی بووە جێی شۆک لەپێش ھەر یەکێکی ناو بەندیخانەی شاوشەنگ، لەبەر ئەوەی ئەوە بووە ھۆی ئەوەی کە بەھێزی نیشاندە ئەوەش وای لێکرد کە بوە ھۆی ئەوەی ھیچ شتێک نەتوانێ ئەو بشکێنێ. ئاندی بانکەوان بوو لە دەرەوە، ئەو توشی کوشتنێک بوو. ئەو بە تەواوی بێتاوان بوو، ھەموو بەڵگەیەکی لێبوو کە کەیسەکەی ئەو بێتاوان دەربخات، بەڵام پاشان ناڕاستیەکیان بۆ دەرکەوت؛ ھەموو ئەو شتانەی لەناو بەندیخانەی ڕوودەدات لەسەر سروشتی خۆیان دەوەستێ کێ بەھێزە و کێ بەھێزنییە و وە ئەوکاتەی کە بەسەردەچێ وتێپەڕدەبێ\nوەڕێد بەندیکراوێکی ھەمیشەییە. کات دوای کات، تێپەڕبوونی دەیان ساڵ، ئەو چووە پێش دەدگای دادوار کە ئایا لە بەندیخانە دەرچێ یان نا، وەئەوان ئەو ماوەی کە بەسەریبردوە لە بەندیخانە بۆیان ھەژمارکرد (٢٠ ساڵ،٣٠ساڵ) وە پرسیاریان لێکرد کە ئایا ئەو باشتربووە. ئەو جوابی داوە وتی: بەدڵنیاییەوە بەڵێ بەڵام ئەو ئاگرەی کە لە ناخی بوو پێیوا دیار بوو ئەو ھەموو ساڵە، وە ئەو ھەستەی پێوە دیار بوو کە خوو نەریتی پێوە گرتبوو، وەکو بەندکراوێکی کۆنی ھەمیشەی کە خۆی بکوژێ پاش ئەوەی پەیمان بدە، ئەو ناتوانی بیر لەوە بکاتەوە کە لە دەرەوە بژی\nئەو چیڕۆک گێڕانەوەیە لەلایەن ڕێدەوە ڕێگە پێدەدات کە قسە لەسەر ھەموو زینداویکراوەکان بکە، ھەستی، ئازایەتی بوو بە ئاندی کە بە چەندەھا ساڵ بەیەکەوە ژیاینە. ئاندی سەری ماچ ناکات. خۆی نانھشتێنتەوە. بەڵام ئەو توندوتیژ نییە، تەنھا کەسێکی بە سام و ترسناکە لۆخۆی. لەبۆ چاودێریکردنی (گانتۆن) ئەو سەرچاوەکی گرنگە لۆی ئاندی ھەموو شتێک دەزانێ دەربارەی ئامادەکاری تاکسی، پێشتر کە لە ئیشی کتێبخانەی بەندیخانە و واژۆی بنکەی پاسەوانی، کە ئەو دادەنیشت لە پشت ئامێرێکەوە چەکی پاسەوانەکانی دەپاراست. ناوبانگی ئەو بڵاوبۆوە، وە ئەو ئیشی تاکس وکاروباری موچەی خانەنشینی لەبۆ زۆربای سیستەمی ناو بەندیخانەکە دەکرد\nھەندێک چرکە ساتی گرنگ ھەیە لەفلمەکە، وەکو ئەوەی کە ئاندی لێدانی بەکار دەینی ھەتا ھەندەک بیرەی سارد لە برادەرەکانی بستینی کەلەوێ ئیشیان دەکرد. یاخود کاتێک بووە ھاوڕێی بەندکراوێکی کۆن (جەیمس ویتمۆڕ). یاخود کاتێک سنوری دەبەزاند فڕێدەدرایە ناو شوێنی ئازاردان. ئەو شتەی کە ھەمانی سەرسامکرد لە بەندیخانا وە ھەروەھا ئێمەش ئەوەبوو کە ئەو ھەموو شتێکی باش وخراپی قەبوڵ دەکرد\nئەو ھاوڕێیەتیەی کەلەنێوان ئەو دوو کارەکتەرەی کە ڕۆڵیان بینی بەناوی (تیم ڕۆبین) و (مۆڕگان فریمان ) زۆر گرینگ بوو لەبۆ دەرخستنی چیڕۆکەکە. ئەوە چیڕۆکەکی زیندانی ھەستی  پلاسایی نییە لە جیھاندا. ئەوە دەربارەی توندوتیژی، ئاژاوە یاخود سۆزداری نییە. وشەی (ڕزگاری) ناونیشانێکە لەبۆ ھۆکارێک. ئەو فلیمە لەسەر (ڕیتا ھای ۆڕس)و (شاوشەنک ڕێدێمپشن) لەلایەن (ستیفان کینگ)، کە ئیشەکانی بەتەواوی جیاوازن وەکو ئیشەکانی (کینگ). ئەو ترسەی کەلێرەدا ھەیە بەھۆی ژیانی پیاوێکە کە بۆماوەی  (١٠،٢٠،٣٠ساڵانە) لە شوێنێک ژیایە کە نەگۆڕبووە\nدەرھێنەر (فڕەنک دارەبۆڕ) وێنای بەندیخانەی بەشێوەیەکی ناشرینو پیسو ڕەنگ خۆڵەمێشی کێشا ، لەبەرئەوەی کاتێک یەکێک دەیبینێ ھەست بکا ژیانی خۆیتی.(ئاندی) کە ڕۆڵی بینی بە (ڕۆبین) فکرەکانی باس لای خۆی ھێشتەوە. (ڕید) کە ڕۆڵی بینی بە (فریمان) یاری پێکرد لەبارئەوە شتێکی زۆر گرینگ بوو لە چیڕۆکەکە: خوێندنەوەی وی لۆ ئەو پیاوەی بەچەند ساڵەک بوو بەدرێژای ئەو کاتەش شتەک ڕوویدا شتەکی شاراوەو نھێنی بوو، کە ئەویش تەنھا لە کۆتاییەکەی نیشاندەدرێ\n(شاوشەنگ ڕیدێمپشن) چیڕۆکێکی خەمناکی نییە، ھەرچەندە لەوانەیە ھەستەکی وام پێدابێ بەڵام وانییە. بەڵکو ژیانکردنو کات بەسەربردنی تیایە، وە ئەو ھاوڕێیەتیە گەرمەی کە لەنێوان ڕێد و ئاند ی دا ھەیە. تەنانەت دڵخۆشی وشپرزایشی تێدایە، ھەرچاندە کە ئێمە پێشبینیشمان نەدەکرد. بەڵام فلیمەکە بەزۆری. بەڵام ئەم فلیمە بەزۆری ھەستاکانی شاراوەن لە ناخی کەسەکاندا دەخوێندرێتەوە سەرەڕای ھەموو شتێک. لەوانەیە فلیمەکە لە بەشەکانی ناوەڕاست بەھێواش بڕوا لەوانەیە ئەوە بەشێک بێ لە فکرەی فلیمەکە. ھاتا ھەستاکمان بداتێ لۆ ئەھ کاتەی تێپەڕدەبێ خۆشترین بەشی ڕزگارکردنەکە\n"
  },
  {
    "id": 103,
    "p": 103,
    "idPoster": "https://lh3.googleusercontent.com/7Nrwe5acJJoAdptgiyYzALzS8pAnDI02IZswH0w1yvcq8tJdewPzXA2gIs9yYECA904RWioRCrZAv_5ogYAWbESaOCkl36nP6a70HUC7RicW8h25rv3PaS8rtLq-o0D4qEWTYomLeA=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "‏Star Wars (episode IV: A New Hope) 1999",
    "photo": "81w4kfIpSjL._AC_SL1500_.jpg",
    "writingN": "ڕۆجەر ئیبێرت",
    "nameF": "جەنگی ئەستێرەکان (زنجیرەی چوار: ئاواتێکی نوێ) ١٩٩٩",
    "translator": "چراخان نەوزاد ئاغۆک",
    "description": "\nشیکردنەوەی فیلمی جەنگی ئەستێرەکان\nدوای دوبارە بینینەوەی فیلمی جەنگی ئەستێرەکان دوای ٢٠ ساڵ تاکو دوبارە بەبیرمان بێتەوە. شوێنی جۆرج لوکاس ئەندێشە و خەیاڵمانی داگیر کردوە، وە ئەستەمە دوبارە هەستیەوە و بە ئاسانی وەکو وێنەیەکی هەست جوڵاو بیبینی، لەبەرئەوەی بەتەواوی ببوە بەشێک لە خەیاڵەکانمان. ئەوە وەکو چیڕۆکێکی منداڵان سەرنجڕاکێشە، وە لێژاو و تەنکە وەکو کۆنە زنجیرێکی شەممانی پاش نیوەڕۆیان، وە ناوازە و تایبەتە وەکو کانساس لە مانگی هەشت دا. وە ئەوانەی کە فەلسەفە شیدەکەەوە هەر وا نە، من خەیاڵ دەکەم بە زەردەخەنەیەک لە ناو بیرەوەری وان. هیوا دەخوازم ئەو هێزە لەگەڵ وان بێت\nوەکو فیلمەکانی بێڕز ئۆف ئە نەیشن وە سیتیزن کان ستار وارس یش هونەرێکی هەبوو کە توانی ببێتە هۆی کاریگەری لەسەر چەندین فیلمی سینەمایی کە دواتر دروست بوون. ئەو فیلمانە هەندێک لێکچوونیان هەیە، بێجگە لەو چرکە ساتە گرینگانەی لە مێژووی سینەمادا، کاتێک کە ڕێگا و شێوازی نوێ د��هێندرا بۆ درووستکردنیان. فیلمی بێڕز ئۆف ئە نەیشن بووە هۆی بەرەو پێش چوونی چرکە ساتی شۆتی فیلمەکان و چاکردنیان. سیتیزن کان لە گێڕانەوەی چیڕۆکەکاندا دەنگێکی تایبەت، شێوازی تایەتی وێنەکان، وە ستایلێکی نوێی وێنەگرتن لەگەڵ ئازادی بەکارهێنابوو. ستاڕ واڕس نەوەیەکی نوێی شێوازی تایبەتی وێنەکانی لەناوبرد بە وێنەیەکی زۆر  بەهێزەوە؛ بۆشایی ئۆپێرای بە سابوونی ئۆپێرا، چیڕۆکی ئەفسانەیی و داستان، بەیەک بەستەوە، ئەوانی بە بێگانە بینی\nستاڕ واڕس بەسەرکەوتویی کۆتای پێهات لە چەرخی زێڕینی سەرەتاکانی-١٩٧٠ وە سەرنجیان دایە سەر پیشەسازی لەسەر بوجەیەکی تایبەت و گەورە و سەرکەوتوو، تەقاندنەوەی ئارەزوویەکە کە ئێمە هێشتا لە ناویدا دەژین. بەڵام تۆ ناتوانی تاوانباری بکەی بۆ ئەوەی کە چی کردوە، تۆ دەتوانی ئەم بەشە باشە ببینی کە کردویەتی. هەموو هەوڵێک و خوێندنەوەیەکیان کردوە تاوەکو ستاڕ واڕس ێکی تر درووست بکەنەوە (وێنەکانی وەکو ڕایدەرس ئۆف زە لۆست ئاڕک، جوڕاسیک پاڕک وە ڕۆژی سەربەخۆیی ئەوانە میراتگرن). ناوەندی هۆڵی وود'ی داگیر کرد لە ئاستێکی ڕووناکبیر و بەسۆز و خەیاڵاوی لە هەرزەکارێرێکی پڕ ئومێدەوە\nئەوە گونجاوە، هەرچەندە، کە بەتەمەن تر بین هەر وەکو خۆمان دەمینێینەوە. چۆن  شیبکەینەوە کە ستاڕ واڕس فیلمێکی گاڵتەجاریە، تەنانەت بۆ ئەوانەش کە گرینگی بە زانستی فەلسەفی نادەن؟ ئەوە فیلمێکی بەخشندەیە بە هەموو بەشەکانیەوە، بریسکانەوە کە دیاری پیاوێکە کە دەیزانی چۆن بەیەکەوە ببەستێتەوە تەکنەلۆژیای هونەری بە فێڵبازی، بەڕاستی زۆر بەهێزە، ببورە. ئیشکردنی جۆڕج لوکاس لەگەڵ جۆسێف کامبیلا بە ڕێکەوت نەبوو، شارەزابوو لەسەر بناغەی داستانی جیهانی، وە لە نمایشکردنی چیڕۆکەکانی پیاوێکی پیر.ئێستا نەریتی زیندوکردنەوەی فیلمە کۆنەکان بە باشی ئەنجام دەدرێت: فیلمە کۆنەکان لە ستۆدیۆ ژێر زەمینیەکان دەرهاتن پەیکەر بە پەیکەر چاککراوەتەوە، لە باشترین شانۆیەکاندا نمایشکراوە، وە دواتر لەسەر ڤیدیۆی ماڵاندا داندراوە. لەگەڵ ئەو چاپە تایبەتەی زنجیرە سێ شانۆگەریەکەی ستاڕ واڕس (کە چاپی نوێی ریتێرن ئۆف زە گێدی وە زە ئیمپایەر ستریکس باک لە خۆدەگرێت)، لوکاس هەنگاوێک ڕۆیشت بۆ ئەولاتر. کاریگەریە تایبەتەکانی ئەو زۆر سەرکەوتوو بوو لە ساڵی ١٩٧٧ کە لە پیشەسازیەکدا دروست دەکرا، کە کۆمپانیای ڕوناکی &سحراوی لە خۆدەگرێت، زۆرترین ئیشە تایبەتیەکانی ئێستا لە کۆمپیوتەری ویزارد ئەنجام دەدرێت\nلوکاس ئێستا ئای ئێڵ ئێمی لە کارەکانیدا بەکاردێنێ، بەڵام لە ساڵی ١٩٧٧ بەهۆی بوجەکەیەوە قایل نەبوو. زۆربەی گۆڕانکاریەکانیشی وردن؛ پێویستت بە بەراوردکردنێکی ورد دەبێتن تاکو بزانی ئیشە نوێیەکەت کەمێک باشتر بووە. پێنج خولەک هەیە بۆ مادەی نوێ، کە تێیدا چاوپێکەوتنی نێوان هان سۆڵۆ و جابا وە ئەو 'هەتتە' ی کە تەواو کرا بۆ چاپی یەکەم بەڵام بەکار نەهات. (ئێمە دەزانین کە جابا جێگیر نیە، بەڵام دەنگەکەی بەشێوەیەکی ئیسفەنجی بوو.) هەروەها شاری مۆس ئیزڵی پێشکەوتنێکی پێوە دیار بوو (ئۆبی-وان کێنۆبی وتویەتی شانەی هەنگوینی بەت بەخت لە بازاڕ دا وە گومزرانیە،). فیلمی 'دێز ستاڕ' جێی خۆی گرتەوە بەرامبەر بە باشترین جەنگ\nبەرەوپێشچونەکانیش زۆر باش بوون، بەڵام ئەوان سەرنجیان دەدایە سەر ئەوەی کە چۆن گۆڕانکاریەکان بکرێتن بۆ دەستپێکردن: ئەگەر گۆڕانکاریەکان ڕون و ئاشکرا نەبوون، ئەویش لەبەرئەوەیە کە فیلمی ستاڕ واڕس لە یەکەم شوێنیدا باشترین فیلم بوو. ئەو بەراوردکردنە ئاشکرایە لەگەڵ کوبریک بوو ٢٠٠١: شوێنێکی ئۆدێسی نزیکەی ١٠ ساڵ پێشتر دروست کرایە، لە ساڵی ١٩٦٨، وە ئێستاش بە باشی ئەنجام دەدرێت. (یەکێ لە جیاوازیەکان ئەوەیە کە کوبریک چووە ڕیالیزم، هەوڵی دەدا پێشبینی بکات کە جیهانی داهاتووی ئەو چۆن دەبێت، لە کاتێک دا لوکاس بە دڵخۆشیەوە ڕابردووی خۆی تاڵان کرد؛ میلێنیوم فاڵکنی هان سۆڵۆ بورجێکی چەکی دەستکردی لە ماڵ هەیە لە بۆمب هاوێشتنی جەنگی جیهانی دووەم دا، بەڵام زۆر هێواش بوو تاوەکو بتوانێ لە بۆشاییدا بە خێرایی لە هەر شتێك بدا\nلوکاس بە ٢ بیرۆکەوە دەستی کرد بە چیڕۆک بە گاڵتەجاریەوە: ئەو ئیشەکەی لە داهاتودا نەکرد بەڵام زۆر پێش ئێستا، وە چووە ناوەڕاستەکەی لەگەڵ ''بەشی ٤: هیوایەکی نوێ. ئەو لە ڕواڵەت بێ تاوان بوو کە لە ڕاستیدا بە هێز تریش بوو؛ ئەوان چیڕۆکی کۆنی نەبینراویان دەدایە چیڕۆکە کۆنەکان\nوەک ئەوەی کە ئەو دوو سەرسوڕهێنەرە وەک پێویست نەبن بۆ چرکەی یەکەمی سینەماکە، من لە پێداچوونەوەیەکدا لە لایەن ماڕک ئاڕ. لیپەر فێربوم کە ئەوە یەکەم فیلم بوو تا کامیرا لە پێش بەشێکی ئەستێرە ڕابگرێت:' ''هەمو کاتێک شوێنی بۆشاییەکان بە کامیرەیەکی جێگیر ڤیدیۆ دەکرا، وە بۆ هۆکارێکی زۆر باش. ئەوە زۆر ئابوریانە بوو کە مەیدانێکی پشتەوەی گەورەیان دروست نەکرد. ؛لەو کاتەی کە کامیراکە لار دەبێتەوە، کەشتیەکی بۆشایی گەورە دەردەکەوێت لە سەرەوەی شاشەکە وە فیلمە سینەماکە کۆتایی دێ، وە کاریگەریەکە بەهێز تر دەبێت بەهۆی دەنگەکانی دەوروبەر. ئەمە وەکو شآنۆگەریەکی کراوە وایە کە وۆندەر لوکاس هیچ قەرەبویەکی نەداوە وە واژی کرد لە لایەن دەرهێنەر گوێڵد وەک لەوەی بە گوێی داخوازیەکانیان بکات کە ئەو دەستی پێکرد بە کرێدیتێکی سادە\nئەو فیلمە کارەکتەرەکانی سادە، باشبون، دەستیان پێکرد بە ڕۆبۆتی سی-٣پی ئۆ (بە زەحمەت قایل کردنیان، کاریگەریەکی کەم) وە ئاڕ٢ دی٢ (وەکو منداڵ، بە ئاسانی ئەزیەت دانیان). ئیمپراتۆریەتە ناپاکەکە هەموو لەوانەی هەیە بەڵام سەرکەوت لە کۆمەڵە ئەستێرەکاندا، بەڵام هێزەکانی یاخیبوون یاسایەک لەسەر دێس ستاڕ ئامادە دەکەن. شاژن لیا (زمان پیس، ڕوو قایم کاری فیشەر) زانیاری هەیە لەسەر خاڵی شکستی دێس ستاڕ کە دەینارد بۆ کۆمپیوتەری ئاڕ٢-دی٢ ؛ کاتێک کە بەلەمەکە دەستی بەسەر دا دەگیرێت، ڕۆبۆتەکان لە دێس ستاڕ وە خۆیان لەسەرهەسارەی لوکی سکایوۆکەر دەبیننەوە، کە دواتر لوکی  چاوی (ماڕک هەمیل  وەکو قوتابیەکی نمونەیی ) بە کینۆبی ژیر، کۆن، نادیار دەکەوێت (ئەلیس گوینێس) ئەوان بۆشایی جۆکی هان سۆڵۆ بە کرێ دەگرن (هاریسۆن فۆرت، ئەو لە مێژە کورت بووە) تاکو ئەوان ببات بۆ ڕزگارکەری لیا\nئەو چیڕۆکە بە نەخشە کێشانێکی هونەری تایبەت پێشکەوت، لەگەڵ جوانکاری و شێوەکاندا. هەرچەندە شوێنی باڕی نێوان بۆشایی ئستێرەکان بەناوبانگە بەهۆی پێشانگای دڕندەی سەرخۆشەکان، شوێنێکی تر هەیە—کاتێک کە دوو ڕۆبۆت فڕێدەدرێنە ناو چاڵێکەوە لەگەڵ ڕۆبۆتەکانی تر کە بەکار هاتبوون—کە هەمویان وەکو یەک شاشەکانیان پڕ دەکردەوە بە دڵخۆشیەوە وە شوێنی ڕوداوی دێس ستار پاشماوە بوو (کە شیاو بووە بەهۆی مارێکەوە لەگەڵ سەرەکەی کە شێوەکەی سەیر بووە وەکو ئی.تی.) وە هەروەها باش ئەنجام دەدرێن\nزۆربەی بۆشاییەکانی هەسارەکان زۆر جوانن، قەرزاری شتێک دەبی تاوەکو وێنە خەیاڵیەکانی نیگارکێش چێسڵی بۆنێستێڵ لە جیهانێکی تر دا خەیاڵ بکەی\nهێرشبردنە کۆتاییەکەی سەر دێس ستاڕ، کاتێک کە موشەکە شەڕاویەکە خێرا ی کرد لە نێوان دیوارە تەریبەکان، قایل بوونێکە لە ئاڕاستەی ٢٠٠١، لەگەڵ گەشتە ڕوناکیەکەی بۆ ناو دووریەکی تر: کوبریک نیشانی دا، لوکاس فێربوو، چۆن بینەرانی والێبکە کە هەست بکەن سەریان بەناو بۆشایی دا بڕوا.. لوکاس شاشەکەی بە دەستلێدانی خۆشەویستییەوە پڕکردەوە. مشکە بێگانەکان دەیانویست لە دارستانەکان بسوڕێنەوە، وە یاریەکی شەترەنج کە یاری کردوە لەگەڵ دروستکراوە زیندوەکان. کەش و هەوای لوکی کۆنە وە گالیسکەی عارەبانەی سپیدەر لێیە، کە دەسوڕێتەوە لە دەوری لمدا، کە شتێکی نامۆی ١٩٦٥ ی موستانگی بیرهێنامەوە. سەرنجی وردەکاریە بچوکەکانی ئامادەبوەکان دەدرێ، شێوەو دەنگی دارز ڤادەر، کە ڕوپۆشی ڕوی لابرد، دەریایەکی گەورەی ڕەش و بۆش کە داندرا بوو بۆ دەنگی ساردی چارەنوسی جەیمس ئێرل\nبینینی فیلمەکە بۆ یەکەم جار، وای لێکردم کە بچمە دونیایەکی تر، کە هەر لەو دونیایە دا منی هێشتەوە. بینینی ئەو چاپە گەڕانەوەییە، وای لێکردم کە زیاتر ئامانجدار بم و تفەنگەکە بجەنگێت لە کەشتی ئاسمانیەکی درێژ؛ درکەوتووە کە نیشانە شکێنەکانی ئیمپڕاتۆریەتیەکان بە هیچ جۆرێک لە کەسێکی گرنگ نادا؛ جەنگاوەرەکە نیشانەی لە کەشتی دوژمنەکەی کرد. پێشبینی دەکرێت کە وەکو یارییەکی کۆمپیوتەری یاری بکات. منیش تامەزرۆم، کە بزانم ئایا لوکاس دەتوانی بێتن بە  بەڕەنگاربونەوەیەکی فەلسەفی زیاتر بێجگە لە هێز. هەر وەکو کە کینۆبی ڕونی کردۆتەوە، بەزۆری بەس لەگەڵی دەڕوات. چی دەبوو ئەگەر لوکاس کەمەک زیاتر بڕۆیشتبا، بەشی نا توندوتیژی لەخۆ بگرێت یاخود ئەو بیرۆکانەی دەربارەی گفتوگۆکردنە ؟ (ئەوە بەفیڕۆدانێکی گەورەی سامانە تاکو سیستەمەکانی ئەستێرە دروست بکەین.)\nئەو فیلمە فەلسەفانەی کە بۆ تاهەتایە دەمینێنەوە ئەوە سادەترینیانن\nکاریگەری قووڵیان هەیە، بەڵام ڕووەکانیان زۆر ڕوونە بۆ بینەران وەکو چیڕۆکێکی خۆشەویستی کۆن. ئەو ڕێگایەی کە دەزانم لەبەرئەوەیە کە ئەو چیڕۆکانەی کە بە نەمر دیارن—'' زە ئۆدیسی،'' ''دۆن کویکزۆت، داڤید کەپەرفیڵ، هەکڵبێری فین—هەمووی وەکو یەکن: ئازا بەڵام پاڵاوانێکی درزە، بەدوا گەڕانێک، خەڵک و شوێنی ڕەنگا و ڕەنگ، برادەرابی ئازیر، دۆزینەوەی ژێر ڕاستیەکانی ژیان. ئەگەر پرسیارم لێبکرێت تاکو بەدڵنیایی بڵێم کە کامە فیلمی سینەمایی لە ئێستاوە بە یەک سەدە یان دوو سەدە بە بەناوبانگی دەمینێتەو، من وەڵامم دەداوە بە فیلمی شوێنی ئۆدیسی:٢٠٠١'' وە زە ویزارد لە ئۆز وە کیتۆن وە چاپلین، وە ئەستائر وە رۆگێرز، وە لەوانەیە ''کاسابلانکا... وە بەدڵنیاییەوە ''ستاڕ واڕس\n"
  },
  {
    "id": 104,
    "p": 104,
    "idPoster": "https://lh3.googleusercontent.com/1FzzCUzjtN7NvtEEOclczK-PfrHDVVjLbjtlCG3FW0hHAPE-1JOf1R0CeJRNmPbr5m5o-1MK8WCFfNGcQ_F-reQv0E7mDkKbmXkGSRj4vlYe1Qmtg-ZJyXPUnqzQAhJrYabc6Bik1g=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "Lord of the Rings: The fellowship of the Rings 2001",
    "photo": "efed5bfb-dc0b-4177-a167-7c74f673ddf1.jpg",
    "writingN": "ڕۆجەر ئیبێرت",
    "nameF": "پادشای ئەنگوستیلەکان: هاوڕێیەتی ئەنگوستیلەکان ٢٠٠١",
    "translator": "چراخان نەوزاد ئاغۆک",
    "description": "\nشیکردنەوەی فیلمی پادشای ئەنگوستیلەکان: هاوڕێیەتی ئەنگوستیلەکان\nئێمە هۆبیتس بەرهەم دێنین بە کوالێتیەک کە ناتوانی بێنیە بەر چاوت. بە بیرۆکەی من، ئەوان دڵیان باشە، شپرزەن، دروستکراوی بچوکی ڕوخۆش کە لە ماڵێکی خۆش یاخود کونێک لە ژێرزەوی دەژیان، وە جلەکانی وەکو هی پیاوی ڕووخۆش  ڕۆبین هوود بوو—بە قەبارەی بچوکتر، بە دڵنییایەوە. ئەوان لە ڕۆژێکدا حەوت یاخود هەشت جار دەخۆن، وەکو وەرگرتنی سەرەخەو، هیچ کات لە ماڵ دورنەبوونە وە چاوەکانیان دەگەشانەوە بە دەنگەکانی شەوان. ئەوان وەکو منداڵن کە گەنج دەبن یاخود بەتەمەن دەچن، وە کاتێک ئەوان ئامادە دەبن بۆ بۆنەیەک، پاڵەوانیەتیەکی ڕاستی دەوێت، بۆ ترسنۆکی وان کە بە هۆی سروشتەوەیە وە لە جێی ئەوەی کە ڕێگری بکەن لە شەڕ\nئەو بیرۆکانەی دەربارەی هۆبیتس دەکرێ لە لۆرد ئۆڤ زە ڕینگس: زە فیللۆوشیپ ئۆڤ زە ڕینگس ، بەڵام هۆبیتس خۆیان لە سەر شانۆ نەماون. ئەگەر کتێبەکان دەربارەی دروستکراوی بچوکی ئازا بن کە پشت بە پیاوە ئازاکان دەبەستێ وە بلیمەت و زانا تاکو یارمەتیان بدە لە شەڕی خاچی ترسناکەکان، فیلمە سینەماییەکە دەربارەی پیاوی بەهێز و بلیمەت و زانایە کە سواری کەشتی دەبێ لە شەڕێکی ترسناکی خاچ دا، وە بە درێژایی هۆبیتس یش هەبوو. ئەوە لە هەموو دیمەن و بەشەکان ڕاست نیە، بەڵام لە کۆتاییدا (فیللۆوشیپ) زیاد کرا بە شمشێر وداستانی ئەفسوناوی وەک لەوەی بەڕاستی ڕووبدا بە چاپی ج.ڕ.ڕ. تۆڵکین\nزە ڕینگ تڕایلۆگی جۆرێک لە بێتاوانی و پاکی لە خۆدەگرێت کە سەر بە کاتێکی زۆر زووتر پێش ئێستایە.ئەو هۆڵیوودەی کە  زە ویزارد ئۆڤ ئۆز  ی دروستکرد، لەوانەیە وەکو یەک بن. بەڵام  فیللۆوشپ  فیلمێکە کە پاش  گڵادیەتەر  و ماتریکس  هات، وە ئەو بێ ئاگایی بۆ ژێنەری ئەدەبی زیادکرا لە وێنەیەکی تایبەتی ماندوو. ئەو ژێنەری ئەدەبیە تێدەپەڕێنێ—ئەوە ئیشێکی دەستی باشە وە هەندێجار سەرکێشیەکی وڕوژێنەرە—ئەوە بۆ ناوبانگیە. بەڵام خەیاڵێکی ڕاستی تۆڵکین'س میدڵ—زەوی نییە\nسەرسامین بزانین کە ئایا ئەو زنجیرە سێ شانۆگەرییە بە ئاسانی ببتە فیلمێکی سەرکێشی تایبەت، بە بیرکردنەوەکانی خۆم دا گەڕام بۆ دیمەنێکی وڕوژێنەری درێژ لە کۆتایدا گەڕاوە بۆ کتێبەکانی خۆیان، کە لە ساڵی ١٩٧٠ ەوە نەمخوێنتەوە. بەشی زە بریج ئۆڤ خازاد-دەم وڕوژێنەترین دیمەنی هەستیاری تێدایە لە فیلمەکەدا، کە جادوگەر گانداڵف لەسەر لێواری بەردێکی ناجێگیر وەستا کە درزی هەبوو، وە پێویستە لە شەڕێکی بکوژیدا داگیری بکات لەگەڵ بالڕۆگی دڕندە. ئەوە دیمەنێکی سەرنجڕاکێشە، ئەنجام درایە بە چاکردنێکی تایبەتی دەنگ و شێوە کە سەر شانۆ دەلەرزێنێ. لەو کتێبەدا، شتێکی کتوپڕ نەبوو تاکو بیدۆزمەوە، هەموو دیمەنەکە پێویستی بە کەمتر لە ٥٠٠ ووشە بوو\nدانیشتن و بیرکردنەوە لەگەڵ کتێبەکەم، قەبارە-یەک، چاپی پەڕی هیندی ساڵی ١٩٦٩، بە خێرایی خوێندمەوە بۆ ماوەی سەعاتێک یاخود زیاتر. وەکو ئەوە بوو کە بیرم هاتەوە. سێ زنجیرە فیلمەکە لەسەر ئەوە بوون کە شوێنەکان جێ بێڵن، بچنە شوێنێک، ببنە شوێن، وەبچنە شوێنی تر، هەمووی لەنێو جادوکەرێکی ترسنۆک و تێڕوانین دابوو. لەوێدا چیایێکی زۆر، دۆڵ، جۆگە، لادێ، ئەشکەوتی سروشتی، خانوو، ئەشکەوتی دەستکرد، لادێی کەنار دەریا، کێڵگە، ڕێگای بەرز، ڕێگای نزم، وە بە درێژای هۆبیتس وە هاوڕێ مەزنەکانیان کە گەشت دەکەن لە کاتێکدا گرنگیەکی زۆر دەدەن بە کاتەکانی نان خواردن. دیمەنە سروشتیەکان بە وردەکاریەکی ڕاستگۆییەوە باس دەکرێ لە لایەن نوسەری گەشتیار ڤیکتۆریا\nگەشتیارەکان کارەکتەری سەیر و دڵفڕێن دەبینن بە درێژای ڕێگاکەدا، هەندێکیان هاوڕێ دۆستن، بەڵام هەندێکیان نا، هەندێکیان لەسەروی هۆبیتسن داواکرابون وە تەنانەت پیاوەکانیش. هەندێک جار ئەوان  پێویستە شەڕ بکەن بۆ بەرگریکردنی خۆیان یاخود بۆ پاراستنی سامانەکانی ئەنگوستیلە، بەڵام زنجیرە سێ فیلمەکە بە زۆری دەرخستنە، گەڕان، گەشت، بە شێوەیەکی باش و کۆن و شێوازێکی پەخشانی ڕۆمانسی باسکراوە، کە توانای ئێمە تاقیدەکاتەوە بۆ دەنگێکی سروشتی\nکەدەمخوێندەوە، بیرمکەوتەوە کە بۆچی خۆشمویست لە یەکەم شوێندا. ئەوە دوپاتی دەکاتەوە. دەتتوانی بە گرتنی کتێبەکە لە دەستەکانت بڵێی کە لاپەڕی زۆری تێدایە، دیمەنی زۆر بۆ بینین، وە  سەرکێشی زۆر بۆ بڵاوکردنەوە. چاودێری وەستانی سروود و هۆنراوەم دەکرد، کە سینەمایەکە هیچ کاتێکی نەبوو بۆی. وەکو زە تەیل ئۆڤ گەنجی، کە هەندێک دەڵێن ئەوە یەکەم ڕۆمانە، زە لۆرد ئۆڤ زە ڕینگس دەربارەی کەوانەیەکی گێڕانەوە نیە یاخود گەشەکردنی کارەکتەرەکان، بەڵکو دەربارەی زنجیرە بە شێکی درێژ کە سروشتیە سەرەکیەکەی کارەکتەرەکان دوبارە و دوبارە دەسەلمێنێ ( وە دوبارە). ئەنگوستیلە کە، کە هۆکاری گەشتەکە بووە، خزمەتی تۆلکینی  کردووە وەکو ماکگوفینی نموونەیی، هاندانی داستانێک لە کاتێکدا بەزۆری لە وێدا دەمانەوە لە زنجیرەیەک دەوروبەری ملی فرۆدۆ باگین\nپیتەر جاکسۆن، دەرهێنەری نیو زلەندی کە کۆنتڕۆلی ئەو فیلمەی کردیە ( وە گرتنەبەری دوو دانەی تر، بە تێچونی ٣٠٠$)، لە کاتی ئێمەدا کارێکی دروستکردووە. ئەو قایل دەبێت، من وا گومانی دەکەم، بە گوێرەی هەوادارەکانی تۆلکن وە ڕوخسارێکیان دەگرت بۆ پەرستن. ئەوە پاڵێوراوە بۆ زۆربەی ئۆسکارەکان. ئەوە بەرهەمێکی نایابە لە بەڕەنگاری و هەناسەیدا، وە هەندێک دەست لێدانی بچوک هەیە کە ڕاستن؛ لەوانەیە هۆبیتس وەکو بیرۆکەی من نەبیتن ( لەوانەیە، لە ڕاستیدا، مرۆڤی وەکو قەبارەی تەواو دروستکراوە بۆ بینینی بچوکتر بە فێڵبازیەکی بینراو)، بەڵام تێکەڵەیەکی ڕاستی بریسکە و دەنوک لێدانی هەیە لە چاو تێبڕینەکانیان دا—بە تایبەتی ئێلیجا وود وەکو فرۆدۆ وە یان هۆڵم وەکو بیلبۆی خەمبار\nکە کارەکتەرە درێژترەکان وا دیارن کە بە پێوە وەستاون بە نا ڕێکی لە جیهانی بچوکی هۆبیت وە چیرۆکەکە دەدزن. زانای باش گاندالیف (یان ماکیلین) وە سارومان، بلیمەتی زۆردار ( کریستۆفێر لیی) وە ئاراگۆرن (ڤیگۆ مۆرتینسەن)، کە جەنگاوەرەکە ناسراوە بە ستریدەر، کە بە باشی بینراوە و ئیش کراوە، زۆر ترسنۆکە لە جەنگدا، کە ئێمە ناتوانین خەیاڵ بکەین کە هۆبیتس بچێتە هەر شوێنێک بە بێ وان. ئێلف ئەروان (لیڤ تایلەر)، ئێلف شازادە گەلەدرید (کەیت بلانچێت) وە باوکی ئەروان، ئیرلۆند (هوگۆ ویڤینگ)، وەکو جنۆکەی ئەدەبی بچووک نییە (لە کتێبەکەدا باسکراوە کە ئەوان، زۆر درێژ بوون)، وە لێرە ئەوان وەکو نۆڕس ی نێر و مێن، هاوکاری دەکرێ لە لایەن شانۆگەری دەنگ و ڕووناکی کە ئەوان سەرسامن بەوەی بیردەکەنەوە بۆ قسەکردن، لەگەڵ هەموو سەرقاڵیەکانەوە\nجاکسۆن ڕەنگ و شێوەی تایبەتی نوێ ی بەکاردەهێنا بۆ مەبەستی تایبەت لە زۆر بەشدا، بەتایبەتی ئەوەی کە دیوارێکی گەورەیە لە ئاو وە وێنەیەکی خەیاڵی ئەسپی تێدایە. ئەو شێوەیەی ئەوم  بە دڵە کە قەرەباڵغی ئۆرکی چارەسەر دەکات لە دیمەنی گەورەی جەنگدا، بە ژیرانە ئەوە دەزانی لەو جۆرە فیلمانەدا، ڕیالیزم پێویستە ڕەوشتی بەرز بێ لەگەڵ ئەفسوناویەکی دیاریکراو. ئەو فیلمە بەشێوەیەکی سەرنج ڕاکێش دروست کراوە. بەڵام بەردەوام و، بەردەوام دەبێت—دیمەنی زیاتر، دارستانی زیاتر، دەنگی زیاتر لە شەودا، دروستکراوی ترسناکی زیاتر، ڕابەرایەتی کردنی زیاتر، دیمەنی دەرەوەی زیاتر،\nئاگەدارکردنەوەی خراپی زیاتر، پەیوەندی نزیکی زیاتر، تاوەکو ئێمە ئەو جۆرە پێدەزانین کە دەتوانێ بەردەوام بێ بێکۆتا. ئەو چیرۆکە بەردەوام بووە لە ووتنەوە، تۆڵکن لە ووشە سەرەتاییە بەناوبانگەکانی پێشەکیەکەی پێمان دەڵێت؛ ئەوە وەکو ئەوەیە کە ئەگەر تۆلکن، وە ئێستا جاکسۆن، زۆر نزیکبویتەوە لە جۆرنی، ئەوان جێی مەبەستیان ترساند\nکێشەی من ئەوەیە کە فیللۆوشیپ ئۆڤ زە ڕینگ لەگەڵ دیمەنە خەیاڵیەکەی میدڵ-ئێرز یەک ناگرێت، نەک هی تۆ. لەوانەیە دەقاودەق بەوە بچێت کە بیری لێدەکەیەوە وابێت. بەڵام هەندێک لەوانەیە داخ بۆ ئەوە بخوات کە هۆبیتس لەسەر شانۆ دورخرابێتەوە وە پشتگیری کردنی کارەکتەرەکانی کەمکرایتەوە. وە سینەمایەکە زیاتر پشت دەبەستێتە سەر دیمەنی شەڕاوی زۆر زیاتر لەوەی کە تۆلکین کردی. هەفتەی پێشوو لە لێدوانێکدا، کریستۆفەری کوڕی تۆلکن، کە بەڕێوەبەری ئیشە ئەدەبیەکانی باوکیتی، ووتی، شوێنی من ئەوەیە' زە لۆرد ئۆڤ زە ڕینگس' کە گونجاو نیە بۆ گواستنەوەی بۆ شێوەی درامایی بینراو. ئەوە لەوانەیە ڕاست بێت، وە جاکسۆن، لەجیاتی بیگوازێتەوە، شێوەی گۆڕیوە، بۆ داستانی شمشێر-و-ئەفسوناوی بە شێوەیەکی هاوچەرخ و نوێ، ڕووداو و کارەکتەری وەک و یەکی زۆر لەخۆدەگرێت"
  },
  {
    "id": 105,
    "p": 105,
    "idPoster": "https://lh3.googleusercontent.com/PRz9sF5u3Ju3OtOTfjC95IoNPHUNqqoQmx4XguRrZUcz_lqABdsAmUufQErarSOLi61SFqC0_mRk0iQhkiLgp0UAdMUW7CLiReQA2MrNq7kckLmGkNcwgvyTflaSe0NffM9ijw1BXw=w2400",
    "typeFilm": "film",
    "typeTop": "top",
    "memberNameEnglish": "chraxan-nawzad",
    "title": "Star Wars: The Empire Strikes Back 1980",
    "photo": "MV5BYmU1NDRjNDgtMzhiMi00NjZmLTg5NGItZDNiZjU5NTU4OTE0XkEyXkFqcGdeQXVyNzkwMjQ5NzM@._V1_UY1200_CR70,0,630,1200_AL_.jpg",
    "writingN": "ڕۆجەر ئیبێرت",
    "nameF": "جەنگی ئەستێرەکان: گەڕانەوەی لێدانی ئیمپڕاتۆریەتەکان ١٩٨٠",
    "translator": "چراخان نەوزاد ئاغۆک",
    "description": "\nشیکردنەوەی فیلمی گەڕانەوەی لێدانی ئیمپراتۆریەتەکان\nفیلمی ''گەڕانەوەی لێدانی ئیمپراتۆریەتەکان''  یەکێکە لە باشترین سێ فیلمی جەنگی ئەستێرەکان، وە زۆرترین هاندەری بیرۆکەکانە. پاش ئەوەی شوێنی ئۆپێرا دڵخۆش بوو لە فیلمە ڕاستیەکەدا، ئەوە نقومبونە بۆ ناو تاریکی وە تەنانەت نائومێدیش، وە خۆبەدەستدانی تەواوەتی بە نهێنی لەو فیلمەدا. لەبەرئەوەی هەستەکان دەجوڵێنێ لە ئیمپڕاتۆریەت کە ناوەڕۆکی زنجیرەکان ئەفسانەییە و دەنگی داوە بۆ یەکەم و لە پێشەوە بۆ سێیەم. ئەمەش دڵە\nسەرکەوتووترین فیلمی سینەمایی لە هەموو کاتێکدا. ئەگەر بەشەک ببڕدرێت لە یەکەم بوجەی فیلمەکەدا، ئەوا هیچ پاشەکەوتێک ناکرێت: ئەوا بە فیڕۆدانێکی ئاشکرایە لە سەرەتاوە تا کۆتایی، یەکێکە لەو فیلمانەی کە خەیاڵاوی و بە تواناترینە لە هەموو فیلمە کانی تر\nبەتەواوی بێجگە لەو فیلمە و پلانە، فیلمەکە بەهۆی دیمەنەکانیەوە بەنرخ بوو. بۆ شوێنی ڕودانی جەنگەکە نا، کە کەم تا زۆر پێوانەییە (هیچ شتێک لێرە نیە کە یەک بگرێت لەگەڵ ڕاونان بە درێژایی دیوارە بەرزەکانی دێس ستار). بەڵام بۆ ئەو دیمەنانەی وەکو تەختەی خاو، ڕۆیشتنی وەکو فیلە ئیمپراتۆریەتەکان (ئایە ئەو چەکە ناتەواوە؟). یاخود بۆ ڕووی دروستکراوێکە کا ناوی یۆدایە، کە دەربڕین و پێشنیارەکانی قایلکەرە وەکو هی مرۆڤەکان. یاخود بۆ ئەو سەرسوڕان و بەربونەوەی لوک سکای وۆکەر کە بەربۆوە، پاش ئەوەی کە نزیک بۆوە بۆ مردن\nبەخشندەییەک هەیە لە دیزاینی دروستکردنی گەڕانەوەی لێدانی ئیمپراتۆریەکان. تەنها ئەو دیمەنانە نیە کە لە پێش ئێمەیە، بەڵکو زۆری لە سوچەکان دایە، یاخود هەموو شوێنێک کە چاوی کامێرای دەچێتە سەر. هەموو جیهانی ئەم فیلمە بە شێوەیەک داهێندرایە و دروستکرایە کە دوور نین لەو چرکە سات و هەستانە—لەو جیهانەدا زۆر شت هەیە کە بە کەم وکوڕی دیارە. بۆ نموونە، وای دانێ، کە شوێنی ڕوداوێکی ئیمپراتۆریەت کەشتی ئاسمانی ئاگر بگرێ لەسەر هەسارەی ساردی هۆس. ئەوە دەتەقێتەوە. ئەوە زۆر کات بینیتمان کە ڕودەدات. بەڵام دواتر پارچە گەرماکانی بەسەر بەفر دا دێتە خوارەوە، بە نەرمی و دڵۆپ دڵۆپ. ئەوە جۆرێکە لەو وردەکاریەی کە جۆرج لوکاس و هاوەڵەکانی بۆی ژیاون بەشێکی تر لە فیلمەکە. یۆدا لوک سکایوۆلکەری نارد بۆ ناو بەشێکی تاریکی دارستانەکە تاوەکو ڕوبەڕوی چارەنوسی ببێتەوە. لوکی ماڵئاواییەکی بە‌هێزی کرد. بڕینێک هەیە لە سوڕانەوە و دەنگی  ئاردو دی دو. پاشان چابۆوە و گاڕاوە لای یۆدا، کە لە ڕووی دا هەست و سۆز و گرنگی، خەمباری، شانازی، ڕەنگی دەداوە. تۆ بەباشی دەزانی کە یۆدا دروستکراوێکە لەلایەن ئێرناک ئۆز لە فرۆشگای موپێد. بەڵام ئۆز و لوکاس نەیانتوانی یۆدای بە ڕاستیخواز ببینن. ئەوان هەروەها ویستیان ئەوی بکەنە ئەکتەرێکی باش. وەکردیان؛ بە ژیری و سۆزداری، یۆدا لاوانەیە باشترین ڕۆڵ ببینێت لەو فیلمە سینەمایە\nخراپترین شت، کە لێی دەترسێم، چیوباکە. ئەو کارەکتەرە لە یەکەم بەشی فیلمەکەدا بوو. لە ئەنجامدا لە لوتکەی دەربڕینی غەمگینیبوو. دەتواندرا زیاتریش بکرێت. چۆن دەتوانی فڕۆکەوانی بۆشای بی و وە نەتوانی بە هیچ جۆرێک قسەیان لەگەڵ بکەی؟ ئایا هان سۆڵۆ بەڕاستی تێدەگات لە دەنگە بێزارکەرەکانی چیوی؟ ئایا هەندێک جار نامەی درێژ دەنوسن؟ بیری لێمەکەوە. دووەم بەشی چیرۆکی فیلمەکە بەردەوام دەبێت لەگەڵ چیرۆکی کۆنی بەشی یەکەمی فیلمەکە. دێز ستار لەناوچوو، بەڵام ڤادێر، بە دڵنیاییەوە، ڕایکرد، وە ئێستا هێزکانی ئیمپراتۆریەت فرمان دەردەکەن بە دەسەڵاتی بەرامبار بە ڕیبێلس. پاڵەوانەکانی ئێمە نهێنیەکیان هەیە لەسەر هۆزی، بەڵام پاش هێرشەکانی ئیمپراتۆریەت ڕائەکات، وە پاشان کارەکتەرەکان بڵاو دەبنەوە بۆ سەر چەن چیرۆکێک. لوکی و ئاڕدو-دی دو لەسەر هەسارەی داگۆبا دابەزین وە لوکی ئەوانی فێر کرد بەهۆی یۆداوە بە ڕێگای جێدی وە بەهێزەوە. شاژن لیا، هان سۆڵۆ، چیوباکا وە سی-٣پی ئۆ وە خۆلادانی ئیمپراتۆریەت کە دەستی بەسەر داگیرا بە شاردنەوەی بەلەمەکەیان لە دیمەنێکی ئاشکرا وە ڕاکردن بۆ شاری کلاود، فەرمانڕەوایی کرا لە لایەن لاندۆ (بیلی دی ویلیامس)، وە هاوڕێی کۆنی هانی لەگەڵ ئەو کەسەی کە خاوەنی ڕاستەقینەی میلێنوم فاڵکۆنە، پێش بەدەستهێنانی  کارتی یاریەکی بێبەخت\nهەندێک ژێر چیڕۆکی دڵخۆشکەر هەیە، یەکیان بە ئاسانی هانیان بریندار کرد، وەیەکی تر دەربارەی بەهرەی ڤادێر یە بۆ تێکدان و لە ناو بردنی. پاشان چرکە ساتی گرنگی زنجیرە فیلمەکە دێ. ئایە دەکرێ کەسێک بژی کە نازانێتن لوکی دارس ڤادەری دەدۆزێتەوە بە باوکی خۆی؟ بەڵام ئەوە ئەو چرکە ساتە نیە. ئەوە پاش ئەوەی کە دەمەتەقەیەکی زۆریان کرد لەسەر شەڕی لەیسەر-سۆرد، کاتێک کە لوکی هەڵی بژارد کە بمری نەک بژی هەتا ببێتە کوڕی ڤادێری\nئەو نەمرد، بەدڵنیاییەوە (فیلمی سێیەم هەیە کە دروست بکریت)؛ ئەو ڕزگاری بوو بەهۆی جۆرێک پەڕەشووتەوە من هێشتا تێنەگەیشتم، تەنها تا دادەبەزێتە ژێر شاری کڵاود تا ڕزگاری دەبێت، وه ئەو کۆتاییەی کە تەنها بە ئەرک و ڕەنجە ئەوا وشەی بەردەوام دەبێت نامێنێت\nلەوانەیە لەبەر ئەوە بێ کە کات و پارەیەکی زۆر بەکار هاتبێت  گەڕانەوەی لێدانەکانی ئیمپراتۆریەتەکان لە یەکەم شوێندا، لەو بەشە جوان و نوێەی کە بڵاو بۆتەوە زۆر شت نەگۆڕاوە. یەکەم بەشی فیلمم بە جوانی بیر نایەتەوە، بەڵام فێربوین لە لاپەڕەی وێبی ستاڕ واڕس کە شێوەی شاری کڵاود درێژکرایتەوە و بەنرخ بوە، وە دەربارەی دروستکەری بەفری وامپا زیاتر هەیە وەک لە پێشان. هیچ گومانێکم نیە لەسەر بەرەوپێشچونی تڕاکی دەنگەکان، بەڵام دەمەوێ ببمە سەگ تاوەکو گوێم لێیان بێ\nلە ڕۆژە بەنرخەکانی ڕۆمانی زانست، ڕەخنەگر دەربارەی هەستی سەرسام بوون نووسی. ئەویش ئەوەیە کە گەڕانەوەی لێدانەکانی ئیمپراتۆریەتەکان درووست کرا لە ئێمە. وەکو زۆربەی ڕۆمانی زانستە کۆنەکان، ئەوا دەروونیەن ئاڵۆز نیە یاخود زۆر سەرسامە لەو کەسانەدا (بەبێ هەندێک ڕووخساری ئاشکرای کارەکتەرەکان). ئەوەش لەبەر ئەوەیە کە کارەکتەرەکان خۆیان نین—ئەوان ئێمەین ئێمە سەیری ناو چآویان دەکەین لە بڕی ئەوەی سەیری ئەوان کەین، وەکو ئەوەی کردمان لە فیلمی درامای جدی تر. ئێمە بە دوایدا گەشتێک دا دەگەڕێین، لە هێرشێکی ئەفسووناویدا. هەر سێ بەشی چیڕۆکی ستاڕ واڕس قووڵ و جیهانیە وەکو ئەوەی کە فیلمەکە باس لە خۆی دەکات. سەیرکردنی ئەو فیلمە سینەماییانە، ئێمە وەکو بارێکی وەرگری منداڵانە لێدەکات چاوەکانمان و گوێیەکانمان کراوەن، ئێمە سەرنج دەدەین و دڵمان خۆش"
  },
  {
    "id": 106,
    "p": 106,
    "idPoster": "https://lh3.googleusercontent.com/_0ZiN5DIiWyNJ9FVTi12tKlE7m08Bxaywe_Y4qjgZGYZCp7b3S9T3ZM_8N3l3TtcX_IjDE82XrR_YUGk2eCDu2X5nHRo7JBEZCn7-Nj3-UcTuCRMXyaOcWbEDktjV4eUahzgu6wdag=w2400",
    "typeChashn": "chashn",
    "memberNameEnglish": "sarkash-mohamed",
    "title": "‏Science fiction",
    "photo": "Science fiction.jpg",
    "writingN": "سەرکەش موحەمەد",
    "nameF": "زانستی خەیاڵی",
    "description": "سەرچاوە: کتێبی (جۆرەکانی فیلم و بەرهەمهێنانی)\nئەم جۆرە فیلمانە تێکەڵەی خەیاڵێکە کە لە لایەن زانستەوە جێگای باوەڕپێکردن نییە، بۆ نمونە گیانەوەر یاخود مرۆڤی دەرەوەی زەوی، یان گەڕانەوە و تێپەڕبوونی کات و گەشتکردن پیاییدا هەم بۆ ڕابردوو هەم بۆ داهاتوو. ئەم جۆرە فیلمانە بەکاردەهێنرێ بۆ سەرنج خستە سەر کێشە سیاسی و کۆمەڵگەییەکان، وە ئەم جۆرانە بودجەی کەمتریان دەوێت بۆ دروستکردن و بەرهەمهێنان، زۆرجار تەنها لە ستۆدیۆ و بە بەکارهێنانی بەرنامەی تایبەت دروستدرکرێت\nئەم چەشنە تێکەڵەی ژیانی ڕاستی و خەیاڵین و لەگەڵ ئەوەشدا جۆری دیکەی تێکەڵدەکرێت وەک ( ئاکشن و ترس و سەرکێشی )"
  },
  {
    "id": 107,
    "p": 107,
    "idPoster": "https://lh3.googleusercontent.com/hn-uk3XOxPQ6wHyIz1QMq242q1-I8FlVZNePCxDsXZIOSDG-KhR7KMG36ccPWyJBVhbxpoLfDayKHTKa_NINnnK4stG7wxOqvXu535KsW-X-q9iuKXIv9sljgD7st5GPw-YbeydNKQ=w2400",
    "typeChashn": "chashn",
    "memberNameEnglish": "sarkash-mohamed",
    "title": "Thriller",
    "photo": "thriller.jpg",
    "writingN": "سەرکەش موحەمەد",
    "nameF": "هەستبزوێن",
    "description": "سەرچاوە: کتێبی (جۆرەکانی فیلم و بەرهەمهێنانی)\nبینەر لە کاتی بینینی ئەم جۆرە فیلمانە هەستەکانی دەگۆڕێ و ئەمەش بە پێی فیلمەکە، بۆ نمونە هەستی(سەرسوڕمان-ماندویی-دڵخۆشی...) و گۆڕانی چەندین هەستی تر، جۆرەکانی ئەم چەشنە بریتین لە( هەستبزوێنی یاسایی-خۆشەویستی-سیاسی-مێژوویی-زانستی-جوڵە)و چەند جۆرێکی دیکە\nگەر ئەم جۆرانە کاریگەری تەواوی لەسەر بینەر نەبێ و گۆڕان بەسەر هەستەکانیدا نەهێنێت ئەوا فیلمێکی سەرکەوتوو نییە جا ئەگەر بەهۆی سیناریۆ یان تەکنیک بێت،فیلم لە جۆری ئاڵۆز وە گرینگترین جۆری هەستبزوێن(گومان)ە، کەوا لەبیینەر دەکات لە چەندیین گومانی ڕاست و هەڵە بێت پێش تەواوبوونی فیلمەک .گرینگی ئەم جۆرەش ئەوەیە بینەر بە تەواوی بە خۆیەوە دەبەستێتەوە و ئاگاداری چرکە بە چرکەی دەبێت تا زووتر گومانەکەی ژیربێتەوە"
  },
  {
    "id": 108,
    "p": 108,
    "idPoster": "https://lh3.googleusercontent.com/-hkMPo0VZC3JDQlygPWDICHKGvRmOAhDPqTSa8r0WK9Hr1iVhRshkrkDb52jhcQuJFBzAXoF8U7M8nQ0rO4QgvQgZo-i89m_j6A8nnUSTcy_k38PI_NI2GNmuNckew3V6VxQSgVGNg=w2400",
    "typeChashn": "chashn",
    "memberNameEnglish": "sarkash-mohamed",
    "title": "Adventure",
    "photo": "advanture.jpg",
    "writingN": "سەرکەش موحەمەد",
    "nameF": "سەرکێشی",
    "description": "سەرچاوە: کتێبی (جۆرەکانی فیلم و بەرهەمهێنانی)\nفیلمی سەرکێشی گۆڕینی سەردەم و دوورکەوتنەوەی کارەکتەری سەرەکییە بۆ جێگەیەکی نادیار و دوور بۆ ئەنجام دانی کار و سەرکێشییەکانی، لەم جۆرە فیلمانە زۆربەی جار چییای سەخت و دارستان و بیابانی گەورە دەبینرێت\nفیلم یان چیرۆکی سەرکێشی گۆڕانکاری زۆر خێرای لە دیمەن و شوێنی جوگرافی و هەروەها ڕووداوەکانی جوڵە و خێرایی تێدایە، ئەمەش وادەکات خوێنەر یاخود بینەر ڕابکێشێتە ناو جیهانی خۆی و وا هەست کات لە جێگەی کارەکتەری سەرەکییەکەیە لە ڕووداوەکاندا لەکاتێکدا تەنها بیینەرە\nزۆربەی ئەو چیرۆک و کورتە چیرۆکانەی دەکرێن بە فیلم و ئەنیمەیشن لەم چەشنەن، چونکە جگە لەچێژوەرگرتن لە بینینی ئەکرێت هۆکارێکی گرینگی فێربوون و ئامۆژگاری بێت، وەک لە هەر چەشنيکی تر بەتایبەت بۆ دەروونی منداڵ و هەرزەکار، لەگەڵ هەریەک جۆرەکانی تردا دێت بەتایبەت( کۆمیدی-ئاکشن-خێزانی)"
  },
  {
    "id": 109,
    "p": 109,
    "idPoster": "https://lh3.googleusercontent.com/SAG1sEN5K-ZXjquvNmKQ4PfIlDI5OJNXuIYDLUzloEwFzsI1MCGJYP6JtNXlewHguXgFciHw8wfB2PrJQUjtAKsWcLHhL0GV13qMNVLPtWLexaqjmDDHCWt7ePhaSv1oH9ZU2Y8o_w=w2400",
    "typeChashn": "chashn",
    "memberNameEnglish": "sarkash-mohamed",
    "title": "‏Fantasy",
    "photo": "fantazy.jpg",
    "writingN": "سەرکەش موحەمەد",
    "nameF": "خەیاڵی",
    "description": "سەرچاوە: کتێبی (جۆرەکانی فیلم و بەرهەمهێنانی)\nفیلمی خەیاڵی و جادووییە، یاخود هێزێکی زیاتر لە هێزی سروشتی(میتافیزیک)،نەک تەکنەلۆجییا واتە ئەوهێزەی کارەکتەرەکە وەریدەگرێت بەهۆی تەکنەلۆجییاوە نییە بەڵکو بەهۆی جادوو یان خەیاڵی دروستکراوەوەیە، ئەم جۆرە فیلمانە کە سێ بەشی فیلمەکە تەنها کە ستۆدیۆ وێنە دەگیرێت و دواتر گۆڕانکاری لەسەر دەکرێ، پێویستی بە فێڵ و شارەزایی هەیە  لە کاری ئیفێکت و گرافیک"
  },
  {
    "id": 110,
    "p": 110,
    "idPoster": "https://lh3.googleusercontent.com/i3ic5vwjcY9ZUR6UeseZEngWFeLw8TJYZ1pa5vL8XWIVxiP_qpI72skcxz4tVeUQ0ZDpljtsMtps7LV7dwf9x48dW0gdAhZq4yBEKU7uT1zR7bFzcizL0qf8q6PGw52YvnQmC8v7Qg=w2400",
    "typeChashn": "chashn",
    "memberNameEnglish": "sarkash-mohamed",
    "title": "‏Romance",
    "photo": "romance.jpg",
    "writingN": "سەرکەش موحەمەد",
    "nameF": "دڵداری",
    "description": "سەرچاوە: کتێبی (جۆرەکانی فیلم و بەرهەمهێنانی)\nوشەی دڵداری مانای زۆرە لە فیلمدا، چیرۆکی کەسێکە لە هەوڵداندایە بۆ گەشتن بە کەسێکی دیاریکراو لە چیرۆکی عەشق و خۆشەویستیدا، زۆرکات لەم فیلمانەدا میوزیک و گۆرانی تێدایە بۆ تێکەڵکردنی هەستی خۆشەویستی لەگەڵ گشت هونەرەکان\nلەسەرەتادا فیلمە دڵدارییەکان درامی بوون بەڵام ئێستا وەک بەشێکی سەرەکی کۆمیدیا نیشاندەدرێت، کەسانێک دەڵێن بەگشتی فیلمی ڕۆمانسی تیشک دەخاتە سەر دوو کارەکتەری تایبەت کە چیرۆکەکەیان باس لە خۆشەویستی دەکات و کۆمەڵێ گرفت و کێشە و هەندێ جار دابڕانی تیایە کە گشتیان پەیوەندییەکی تەواویان تەنها بەو دوو کارەکتەرەوە هەیە، و بەشێوەیەکی کەم کەسانی تر یان بڵێین کارەکتەری دیکە لەناو چیرۆکەکە بوونیان هەیە کە بۆ بەستنەوەی ڕووداوەکانن\nفیلمی دڵداری وەک هەر چەشنێکی تر لەگەڵ چەند جۆرێکی تر یەکدەگرێتەوە بەتایبەت (کۆمیدی)"
  },
  {
    "id": 111,
    "p": 111,
    "idPoster": "https://lh3.googleusercontent.com/ICrn1oBzV63U9kOuqg9UfqROpu1rZairVmReAJuKh2ZvVhc9D0_v7dvH0mU81UfMXXgAhKa0FQLPUrkSn4zkdJHrBKSlju78T2fUVF8xfJZjTDKZUWQ9VTqJ8IBMNjcyKOaxa4rzCQ=w2400",
    "typeChashn": "chashn",
    "memberNameEnglish": "sarkash-mohamed",
    "title": "Horor",
    "photo": "horor.jpg",
    "writingN": "سەرکەش موحەمەد",
    "nameF": "ترسناک",
    "description": "سەرچاوە: کتێبی (جۆرەکانی فیلم و بەرهەمهێنانی)\nچیرۆکی پڕ ترس و تۆقاندنن، وا لە بینەر دەکات بکەوێتە حاڵەتێکی  تەواو تاسان و ترسەوە ئەویش بە چیرۆک یاخود وێنە یان دەنگ، و دەبێت گشتیان پێکەوە بەرجەستە بن و بەتەواوی یەکبگرن و کاریگەری هەستی ترس بدەن بە بینەر، بەڵام لە نەبوونی یەکێکیان ترسەی نامێنێت کە دەرهێنەر ویستویەتی پێشکەشی بکات"
  },
  {
    "id": 112,
    "p": 112,
    "idPoster": "https://lh3.googleusercontent.com/Cbqml-FkzCEfb0VieUMlg7gHPAY90Uzsdm4_P1qESFntvT82tSibrLYrc4J1P5THShqQG3xkxWjtG2qivyivra0tNNKqTFMU7pFEDFdBiMBTowqbhs-DCYYVLFVV9c2Vuu3-h_GaYw=w2400",
    "typeChashn": "chashn",
    "memberNameEnglish": "sarkash-mohamed",
    "title": "‏Crime",
    "photo": "crim.jpg",
    "writingN": "سەرکەش موحەمەد",
    "nameF": "تاوان",
    "description": "سەرچاوە: کتێبی (جۆرەکانی فیلم و بەرهەمهێنانی)\nفیلمی تاوان زۆرجار لەگەڵ جۆری(نادیار-ئاڵۆز)دێت، بەهۆی ئەنجامدانی تاوانێکەوە کە کراوە دروستدەبێت\nلەبەشێکی فیلمەکە دەگۆڕێت بۆ (ئاکشن-سەرکێشی) کە لە هەوڵدا دەبن بۆ کوشتنی تاوانبار یاخود لەناوبردنی کەسێک بێت یان گروپ و کۆمەڵەیەک. ئەم چەشنە فیلمە جیاواز لەوانی تر زۆرترین کاتی پێویستە بۆ ئامادەکردنی سیناریۆو چیرۆک بەشێوەی لێهاتوو،لەبەرئەوەی ئاڵۆزە و پڕ دەبێت لە (فێڵ)مەتەڵ، دەبێت نووسەر وەها دایبڕێژێت کە بینەر بکەوێتە گومانەوە،لەوکاتانەدا بینەر خۆی چیدۆکەکە تەواودەکات بە لێکدانەوەی خۆی پێش تەواوبوونی فیلم تەواوی ڕووداوەکان لێکدەدرێنەوە\nهەندێ کەس کە بینەری ئەم چەشنەن بۆچونی ڕاست دەدەن و هەندێکیش بۆچونی هەڵە، فیلمە سەرکەوتووەکانی ئەم چەشنە چیرۆکەکانیان هەمێشە ئاڵۆز و تەمومژاویە و کەمترین کەس بۆچونی ڕاستی دەبێت لەسەر ڕووداوەکانی"
  },
  {
    "id": 113,
    "p": 113,
    "idPoster": "https://lh3.googleusercontent.com/U7OrsoBb7OzrWbiam7kXjfrddq0ojwJEN2aka9Owq3LEm0UvQFFclDHSBNDXdo4D5D-W1ybkABvAnJCAvisok6U_gXB4_-zvcvft5LA10HeAQgx4KMl0Bj2fBFVZi3r7gPl945D0aQ=w2400",
    "typeChashn": "chashn",
    "memberNameEnglish": "sarkash-mohamed",
    "title": "‏Comedy",
    "photo": "comedy.jpg",
    "writingN": "سەرکەش موحەمەد",
    "nameF": "پێکەنیناوی",
    "description": "سەرچاوە: کتێبی (جۆرەکانی فیلم و بەرهەمهێنانی)\nباس لە چیرۆکێک دەکات کە زۆربەی کات پێکەنین دەخاتە سەر لێوی بینەر و هۆکاری دڵخۆشییە، فیلمی کۆمیدی لە چەشنە کراوەکانە و لەگەڵ(ئاکشن و سەرکێشی و خەیاڵی و ئەنیمی ...هتد) دێت\nفیلمی کۆمیدی بەشێکی لەلایەنی تەکنیک و کارەکان ئاسانترە لە جۆرەکانی دیکە، بەڵام زۆرکات ئەو ئەکتەرانەی ڕۆڵیان پێدراوە قورسە، یان بەشێک لە گفتوگۆکان کۆمیدیا دروست دەکات یان جوڵانەوەی کارەکتەرەکان، فیلمی کۆمیدیش وەک چەندین جۆری تر چەند بەشێکی لێدەبێتەوە کە هەندێکجار پێچەوانەی کۆمیدیان"
  },
  {
    "id": 114,
    "p": 114,
    "idPoster": "https://lh3.googleusercontent.com/HFaSjwvZwwxn2MoE7EyvwwafFPL6vjYoffXyWDgeS6otLSoWgdsVNxQTbFr45qo1QiVk-aBq2cVDhUJ7Gnu7Vq2zMKfwlbq-2F6cpCOk9ozOQGcqQycpBz8oZ1SXVXXK4eoLRpwODw=w2400",
    "typeChashn": "chashn",
    "memberNameEnglish": "sarkash-mohamed",
    "title": "Action",
    "photo": "action.jpg",
    "writingN": "سەرکەش موحەمەد",
    "nameF": "ئاکشن",
    "description": "سەرچاوە: کتێبی (جۆرەکانی فیلم و بەرهەمهێنانی)\nفیلمی ئاکشن نمونەیەکیشە لە سەرکێشی، چونکە زۆربەی فیلمە ئاکشنەکان سەرکێشی و پەرتبوون و گەڕانەوەی بۆ ڕابردوو تێدایە، تەقینەوەو گرتەی شەڕ و هەڵهاتنی تێدایە\nزیاتر بەوەدا دەناسرێتەوە کە پێشبڕکێی مەترسیدار و گەڕان و دۆزینەوە و بەرەنگاربوونەوەی تێدایە و لە کۆتایشدا سەرکەوتنی کەسێک یان گروپێکی تێدایە\nوە بەزۆریش خاسیەتی کارەکتەرەکە کەسێکی ڕاهێنراوە لەسەر کۆمەڵێ هونەری جەنگ و کەرەستەی تایبەت بە خۆی و شارەزایی تەواو لەبواری هاک و سیخوڕی\nدەکرێ فیلمی ئاکشن لەگەڵ هەریەک لە چەشنەکانی( ڕۆمانسی-کۆمیدی-دراما-سەرکێشی) پێکەوە کۆبکرێنەوە، وە زۆر کاتیش فیلمی جەنگ تێکەڵ ئەکرێت"
  },
  {
    "id": 115,
    "p": 115,
    "idPoster": "https://lh3.googleusercontent.com/5rO_62pzeYCC4XAdJBj6M_6W0Qmh9031c-R7K7WdyuXAGv_j363yMm_8NigETZHrbl43ZxPScsWuT8q5ha5S1RJSCEhos2HwCmWNibyv7Gpu6j0-N8dBhdA-4R7Q8e14Vi5ifl1EPw=w2400",
    "typeChashn": "chashn",
    "memberNameEnglish": "sarkash-mohamed",
    "title": "Drama",
    "photo": "drama1.jpg",
    "writingN": "سەرکەش موحەمەد",
    "nameF": "کۆمەڵایەتی",
    "description": "سەرچاوە: کتێبی (جۆرەکانی فیلم و بەرهەمهێنانی)\nفیلمی (درامی)لەجۆری (سیمی-فیکشن) واتا لەو جۆرە فیلمانەیە کە لە چیرۆکی ڕاستییەوە وەرگیراوە،لە کۆمەڵە بەسەرهاتێکی ڕۆژانە دروست دەبێت،زۆر لە ڕاستییەوە نزیکە، بەسەرهاتەکان غەمگین و هەستبزوێنن، مامەڵە لەگەڵ دۆخی هەستیاردا دەکرێ و پڕن لە کارەساتی ناخۆش، لێکدابڕان، هەژاری ‏,نەگەشتن بەوەی کە دەتەوێت، هەوڵدان و لەسەستدان\nکاتێ باسی فیلمی درامی دەکرێت دەبێت ڕۆمانسیت بیر نەچێت، چونکە هاوشێوەو لێک نزیکن، چیرۆکەکانیان لە خۆشەویستی و پەرتبوون و جیابوونەوە پێک دێت، دەکرێ درامی خەیاڵی بێت بەڵام باشترە چیرۆکی ڕاستی بێت و لە ڕاستییەوە وەرگیرا بێت\nجۆرەکانی فیلمی درامی(دراما):\negal crime drama\nدرامی تاوان و یاسایی: کارەکتەر لەسەر بنەمای تاوان و یاسا پەرەی پێدەدرێت، ئاشکرابوون یان سزادان لەسەر تاوانێک کە ئەنجام درابێت لەلایەن کەسێکی ترەوە\n‏Horor drama\nدرامی ترسناک: تیشک دەخرێتە کەس یاخود خێزانێک و مامەڵە کردن لەگەڵ سۆزی ڕاستەقینە و ترس و شاردنەوەی تاوانێک لە پشت پەردەی شانۆوە، فیلمەکە پێکهاتەی سۆز و ترسە\n‏Dicudrama\nدۆکودراما:جیاواز لە دۆکیومێنتەری دۆکودراما کارەکتەر بەکاردەهێنرێ بۆ دروستکردنەوەی  وێنەکان و دووبارە باسکردنی چیرۆک بە گۆڕانکاری کەمەوە، بەڵام دۆکیومێنتەری کەسانی ڕاستەقینە بەکاردەهێنرێ بۆ گێڕانەوەو باسکردنی چیرۆک و وە وێنەی ڕاستی بەکاردەهێنرێت\n‏Comedy-drama\nدرامای پێکەنیناوی: ئەم جۆرە یەکسانە یان نزیکە لە گاڵتە و جدی\nMelodrama\nمیلۆدراما:تیایدا بەتەواوی سۆزی بینەر ڕائەکێشێت، فیلمەکە باس لە دڵداری کەسێتی، دۆستایەتی نشینی،بارودۆخی خێزانی، نەخۆشی، پەشێوی دەروونی، هەندێک جار خێوەتگەیەکی دڵداری دەبینرێت یاخود خۆشەویستی نیشتمان و کەسێکی تەنها\n‏Romantic drama\nدرامی ڕۆمانسی: وشەی(دراماتیک) واتە فیلمی ڕۆمانسی و درامییە، کە باس لە تراژیدیای خۆشەویستییە بۆ ڕەگەزی بەرامبەر\n‏Teen dramaدرامای هەرزەکار: تیشک دەخرێتە سەر گەنجی تازەپێگەشتوو(هەرزەکار)، کە ڕۆڵبینین و چیرۆک  زۆرکات لە قوتابخانە دەبێت، سەرکەشی و کەوتن و دووبارە دەستپێکردنەوەی کارەکتەرەکەیە"
  },
  {
    "id": 116,
    "p": 116,
    "idPoster": "https://lh3.googleusercontent.com/GHyz2wnZ_g9puTwbbcMaDgZVeb8wG8Cavi0hykjEeM7qO2K7gciino2y-x0ehLiaR_EbLw-f90b27URoGibGYhYLym2tbiPx3s81TaDjN-1AgpCcfumZ0_BlrZZITsveAwOkPu-wIA=w2400",
    "typeFilm": "film",
    "memberNameEnglish": "chro-hizat",
    "title": "Fallen Angels 1995",
    "photo": "PicsArt_10-07-09.57.22.jpg",
    "writingN": "چرۆ عیزەت",
    "nameF": "فریشتە كەوتووەكان ١٩٩٥",
    "description": "\nلە شەودا ژیان لە ھۆنگ كۆنگدا بەجۆرێكی دیكەیە؛ وەك ئەوەی شار زیندووتر بێت، وەك ئەوەی ئەو كەسانەی لە ڕۆژدا چالاكن تەواو نامۆ بن بە شەو و ئەوانەش كە لە دڵی شەودا دەبینرێن شەو موڵكی خۆیان بێت، شار شپرزەتر و شەقامەكان جەنجاڵتر و مەیخانەكان قەرەباڵغترن، یەكێك لە خاڵە جێ سەرنجەكانی سینەمای وۆنگ كار-وای  چیرۆكی شەو و كاراكتەرەكانن، بەجۆرێك لە زۆربەی فیلمەكانیدا تەواوی ڕووداوەكان لە تاریكایی شەودا ڕوودەدەن و دەگێڕدرێنەوە\n[چیرۆكە دووبارەكان، گیروگرفتە كۆمەڵایەتییەكان، دابونەریتی چین و كێشە سۆزدارییەكان، كامێرای دەستیی و مۆنتاژی خێرا، ڕەنگ و ڕووناكییە نیۆنییەكان، خواردن و میوزیك و تێكستی گۆرانییەكان، كەسایەتییە شكستخواردوو و سەیرەكان و چیرۆكە كاریگەرەكانیان؛ مۆركی سینەمایی وۆنگ كار-واین و بەم ھۆكارانەش ناسینەوەی فیلمەكانی كارێكی زۆر ئاسانە]\nنواندنكارەكان لە فیلمەكانی  وۆنگ كار-وای دا كاراكتەری سەرەكی نیین، لە دیمەنێك یاخود چەند دیمەنێكدا دەردەكەون و پاشان ون دەبن، ھەریەكەیان خاوەنی چیرۆكی تایبەت بە خۆیانن و ھەندێكجاریش لە دوای خۆیانەوە چیرۆكە جیاوازەكانیان كاریگەری بەسەر كاراكتەرەكانی دیكەوە بەجێدەھێڵن، بەگشتییش ھەموویان ھەمان كێشەیان ھەیە و بەزۆرییش كێشە سۆزدارییەكانن؛ بەڵام بۆ ھەریەكێكیان بە جۆر و ھۆكارێكی جیاواز ڕوویداوە. لە ھەموو شوێنێكیش سێبەری تەنھایی بەسەریانەوەیە، دێن و دەڕۆن، شەقامەكان دەبڕن و بەنێو ئاپۆڕای خەڵكیدا تێدەپەڕن، بە بێدەنگییەكەیانەوە مەیخانە و یانە شەوانەییەكان پڕ دەكەن، بەڵام لەو قەرەباڵغییەشدا ھەر خۆیانن و ھیچ ئامانجێكیشیان نییە، لە ڕابردوودا بەجێماون، نازانن چی دەكەن و چییان دەوێت و بەدوای چیدا وێڵن، لەڕاستیدا ئەمەش گرنگ نییە و بابەتی سەرنج ئەوەیە كە چی شتێك وایكردووە بكەونە دۆخێكی لەو جۆرەوە، تاكە شتیش كە بیزانن ئەوەیە  ئەوان كەسانێكی تەنھان لە دنیایەكی تاریكدا، فریشتەیەكی كەوتوون لەنێو ئەھریمەنەكاندا\nفیلمی  فریشتە كەوتووەكان یش بە چیرۆكی ئەم كەسانە ئاشنامان دەكات، بەكارھێنانی خواردن و ڕەنگ و ڕووناكی و گۆرانی وەكو مێتافۆڕ كاری ھەمیشەیی  وۆنگ ە، ھەموو ڕەنگەكان لە فیلمەكانی دەرھێنەرەكەدا بەشێوەیەكی كاریگەر ھەن، بە جۆرێك لێرەدا تەنانەت ڕەنگی پرچی كاراكتەرەكانیش واتای خۆیانیان ھەیە، بەڵام لەگەڵ ئەوەشدا لە ھەندێك دیمەندا ڕەنگی ڕەش و سپی بەكارھێناوە، كە لەڕێگەیەوە ئێستای كاراكتەرەكان دەخاتە ڕابردووەوە، واتا ھەر ئەوەی لەو دیمەنەدا ڕوودەدات بەو ڕەنگە ڕەش و سپییە دەیكاتە ڕابردوو؛ لە دیمەنەكانی دواتریشیاندا ڕاستی ئەم تەكنیكەمان بۆ ڕوون دەبێتەوە\nبۆ ھەر دیمەنێكیش میوزیك و گۆرانییەكی گونجاو و تایبەت بە كاراكتەر و دیمەنەكەی ھەڵبژاردووە؛ ھەر میوزیكێك؛ ھەر گۆرانییەك چیرۆكی كاراكتەرێكە و لەجیاتی كاراكتەرەكە دەدوێت\nدیمەنە كورت و خێرا مۆنتاژكراوەكان، جوڵەی خاو سلۆو مۆوشن و ئەو كامێرایەی بەردەوام بەدوای ھەنگاو بەھەنگاوی كاراكتەرەكانەوەیە، لەباشترین و جوانترین دیمەنەكانیان لێ بەرھەم ھاتووە. بەم ھۆكارانەش دەتوانیت زیاتر لە جارێك بینەری ھەمان دیمەن ببیت بەبێ ئەوەی ھەست بە بێزاریی بكەیت. فیلمی فریشتە كەوتووەكان لەبارەی تەنھایی مرۆڤەكانەوەیە، لەھەمان كاتیشدا ئازاری نزیكبوونەوە لێیان، ناوی فیلمەكەش چیرۆكی بێبەشبوونیانە لە ژیانی ھاوبەش و شكستی خۆشەویستی و تەنھاكەوتنیان، چیرۆكی كەسانێكی شكستخواردوون كە بەدوای ھاوبەشێكدا دەگەڕێن و لە ھاوبەشەكانیان جیادەبنەوە. بكوژێك، یاریدەدەرەكەی، گەنجێكی لاڵ و دوو ئافرەت لە شەقامەكانی ھۆنگ كۆنگ ەوە\nلە سەرەتادا بە بكوژەكە ئاشنا دەبین، لەگەڵ پیشەی كوشتن ەكەیدا كەسێكی تەمبەڵە و بەم ھۆكارەش ھەمیشە بەدوای ھاوبەشێكدا دەگەڕێت، دەیەوێت دەست لە پیشەی كوشتن ھەڵگرێت و ھاوژین و منداڵی ھەبێت، لەگەڵ خاتوونێكی بەجێھێڵراودا دەچێتە پەیوەندییەوە و دەست لە یاریدەدەرەكەی ھەڵدەگرێت، یاریدەدەرەكەی كە وەكو خوویەك زبڵ و خاشاكەكانی خەڵكی دەپشكنێت؛ چەندین جار ڕۆیشتنی یەكجارەكیی دەوروبەر و ھاوڕێ و نزیكەكانمان بۆ پاتە دەكاتەوە كە پەیامی فیلمەكەش لەخۆ دەگرێت؛ [كەسانێك ھەن ناتوانین لێیان نزیك ببینەوە و ئەنجامی ھەر پەیوەندییەك جیابوونەوە و ڕۆیشتنە]\nلە لایەكی دیكەوە گەنجێكی لاڵی پەیوەست بە باوكە بەتەمەن و بێدەنگەكەیەوە دەبینین، لە تەمەنی منداڵیدا بەھۆی خواردنی قوتوویەك ئەنەناسی ماوە بەسەرچووەوە لە قسەكردن دەوەستێت و لەگەڵ باوكیدا بە بێدەنگیی دەژین و دەیەوێت فرۆشگەیەكی تایبەت بەخۆی بكاتەوە. پاشان عاشقی كاراكتەری دواتر دەبێت كە خاتوونێكی خیانەتلێكراوە و بە ونبوونی لەبەرچاوی كامێراكە كۆتایی بە پەیوەندییەكەیان دێت لەگەڵ گەنجە لاڵەكەشدا\nسەرجەمیشیان ژیانێكی پڕ لە ئەوین و بێ ئازاریان دەوێت، ھەمیشە بەدوای كەسێكدا دەگەڕێن كە گونجاو بێت بۆیان، بەڵام دەكرێت ئەوە خۆیان بن كە بۆ ھیچ كەسێكی دیكە گونجاو نەبن!"
  },
  {
    "id": 117,
    "p": 117,
    "idPoster": "https://lh3.googleusercontent.com/o6rHPwL00iuo8UAL5jvGUyzoY0X7defcURPM3vNi8nupiN5RvcrVFuKp6EvdLqHLiVAxwMD9GaUZ-G4mbOpmxELP2itQiMTG2hU9gPNKIXgAIckCJgoYvWbjJ9xBJ5zRqiSwCiVJ8w=w2400",
    "typeDirector": "director",
    "memberNameEnglish": "mohamed-edris",
    "title": "‏Andrei tarkovsky (1932 - 1968)",
    "photo": "s.jpg",
    "writingN": "موحەممەد ئیدریس",
    "nameF": "ئەندرێی تارکۆڤسکی (١٩٣٢ - ١٩٦٨)",
    "description": "ئەندرێی تارکۆڤسکی (١٩٣٢ - ١٩٦٨) یەکێکە لە مەزنترین دەرھێنەرەکانی سەردەمی (پاش-جەنگ)ی یەکێتی سۆڤیەت و بە یەکێك لە کاریگەرترین فیلمسازەکانی جیھان دادەنرێت لە پیشەسازی فیلمدا، کارەکانی تارکۆڤسکی بە ستایلێکی شاعیرانە و ڕیتمێکی زۆر لەسەرخۆ دەناسرێنەوە کە جێدەستی ئەم شێوازە تا ئێستاش بەسەر پیشەسازی فیلمەوە دیارە\nوەکو ھونەرمەندێك کە لە سەردەمی جەنگدا لە ڕووسیا کاری کردووە و ژیاوە، توانی بدرەوشێتەوە و ببێت بە کەسایەتیەکی گەورەی جیھانی سینەما و لە زۆر شوێن و کاتدا وەکو مەزنترین و کاریگەرترین فیلمسازی مێژووی ڕووسیا سەیر دەکرێت\nبە درێژایی ژیانی ھونەری خۆی کە تەنھا ٧ فیلمی سەرەکی بەرھەمھێناوە، بەربەرەکانێی ژیانکردنی لە یەکێتی سۆڤیەت پشانداوە و لە ژێر ھەڕەشەی جەنگی ناوکی و گرژیەکانی سیاسەتی نێودەوڵەتی کاری کردووە، پێنج لە فیلمەکانی سەرەتای لە یەکێتی سۆڤیەت بەرھەم ھێناوە و دوانی کۆتاییشی لە ئیتاڵیا و سوید\nشێوازی کاری تارکۆڤسکی ناوازە بووە لەو سەردەمەدا و تەنانەت لە ئێستای سینەماشدا، ستایلێکی ڕووحی و میتافیزیکی لەگەڵ ڕیتم و دیمەنی دوور و درێژ و پێکەوە بەستراو بە کەمترین کاری مۆنتاژ و بڕین، کە بینەری ڕاکێشاوەتە ناو قوڵایی دیمەن و ڕەنگەکان وەکو ھۆنراوەیەکی پڕ لە ھەست و سۆز، ھیچ گومانێک نیە کە کارەکانی تارکۆڤسکی کاریگەری باوکە ھۆزانڤانەکەی پێوە دیار بووە وەك سەرەتاییترین فاکتەری ھونەری ژینگەکەی، لە دواتردا باوکی دەڕوات بۆ جەنگ؛ ئەمەش کاریگەریەکی تراژیدی قوڵ لەسەر دەروونی تارکۆڤسکی بەجێدەھێڵێت، پاش ئەم ڕووداوە ئەویش لەگەڵ دایکیدا لە ناوچەکەی خۆیانەوە بەرەو مۆسکۆ ڕاگوێزراون، کە دایکی وەکو ھەڵەچنێك کاری کردووە، دایکی تارکۆڤسکی ھەمیشە ویستبووی کوڕەکەی لە کایەکانی میوزیك و ھونەر شارەزا و ئاگاداربێت و نامۆ نەبێت پێیان، تارکۆڤسکیش لە دوایدا حەزێکی گشتی بۆ ئەدەبیات و حەزێکی تایبەتی بۆ شیعر تێیدا دەرکەوت\nبەڵگەی کاریگەری قوڵی ئەم قۆناغەی تەمەنی دواتر لە نێو کارەکانیدا بەدیارکەوت کاتێك ھۆنراوەیەکی باوکی لە فیلمی (ستاڵکەر - 1979) کە سەر بە ژانەری زانستی خەیاڵیە دەرکەوت، ئەم فیلمە وەکو سۆلارێسی پێشتری لە ڕۆمانێکەوە وەرگیرابوو و سێ کارەکتەری سەرەکی لە خۆ دەگرت (زاناکە، نووسەرەکە، ڕاوچیەکە) لە کاتی چوونە ناو زەویەکی قەدەغەکراو و نامۆ بە ناوی ناوچەکە، ھەروەھا (ئاوێنە - 1974) فیلمێکی دیكەی تاکۆڤسکیە، گوزەرێکە بەنێو تەمەنی منداڵی ئەو دەرھێنەرە کە دووبارە ئاوێتەی شێوازە ھونەریەکەی باوکێتی بە ستایلێکی ئاڕاستەکراو بۆ خود، دیمەنگەلێکی شاعیرانەی وڕێنەیی و وێنەی لە خەون چوو، ئەم فیلمە مشتومڕی لەسەرە، وەك باشترین کاری تارکۆڤسکی کە ئاڵۆزترینیانە و زۆر نزیکە لە ژیانی تایبەتی و کەسایەتی خۆی، وە زۆر نزیکە لە شێوازی کاری ھەردوو دەرھێنەر (ڕینێ)ی فەڕەنسی و (بێرگمان)ی ئەڵمانی و بە ئاشکرا کاریگەری ئەم دوو فیلمسازە لەسەر تارکۆڤسکی لەم کارەیدا بەدەردەکەوێت، بە ھۆی سروشتی تاقیکاری و ئاڵۆزیەوە ڕێگەنەدرا ئەم فیلمە لە فیستیڤاڵی ھونەری (کان)دا پەخشبکرێت، تەنانەت بە شێوەیەکی زۆر سنووردار بڵاوکرایەوە و پەخش کرا، بەڵام سەرسامی و بەدڵبوونی ڕەخنەگران و ھەوادارانی سینەمای بە دوای خۆیدا ھێنا\nتارکۆڤسکی پێش چەند ساڵێك و بە دیاریکراوی لە ساڵی ١٩٦٥ کاری دەرھێنانی بۆ یەکێك لە بەرزخوازترین فیلمەکانی کردبوو بە ناوی (ئاندری ڕولێڤ)، لە ڕێگای ئەم کارەیەوە تارکۆڤسکی ویستی وێنای وێنەکێشێکی مەزنی ڕووسی سەدەی پانزە بەرجەستە بکات وەک کەسایەتیەکی نێودەوڵەتی گرنگ و کاریگەر، لەسەرەتادا ئەم کارەی سەر بە ژانەری ژیاننامە پۆڵێن کرا بەڵام زۆر زیاتر بوو لە ژیاننامەیەك، ئەو ژیان و بەربەرەکانێ ئاینییەکانی وێنەکێشەکەی بەکارھێنا بۆ وێناکردنی کرستیانێتی وەک پێناسەیەکی مێژووی ڕووسیا، ڕۆچووبووە ناو لایەنەکانی ژیانی کلتوری سەدەی ١٥ی ڕووسیا، وێنەی ئازادی ھونەری دەکات وەکو سیمبولێکی بەرھەڵستکاری دەسەڵات، ھەروەھا ئەم کارەی ئاماژە دەدات بەو بیرۆکەیەی کە سازان و ھاوگونجان و ڕێکی زادەی نەسازی و ناڕێکین و لە ناخی ئەوانەوە ھەڵدەقوڵێن، ئەمەش بە ڕوونی دەبیندرێت لە دیمەنی کۆتایی فیلمەکەدا کاتێك دوای بێڕەنگی و مردووی دیمەنەکان ھەقیقەتێکی نزیك لە داڕووخان و نائومێدی خۆر ھەڵدێت، وەك ئاماژەیەك بۆ سەرھەڵدانی ڕووناکی و ئومێد و ژیان لە قوڵایی تاریکی و مردنەوە، ئەم بەرھەمەش دووبارە مشتومڕێکی زۆری دروستکرد و لە یەکێتی سۆڤیەت قەدەغەکرا و ڕێگە بە پەخشکردنی نەدرا بە ھۆی زۆر نزیکبوونەوەی لە بابەت و ھێما ئاینیەکان، ھەرچەندە دواتر لە فیستیڤاڵی (کان) پەخشکرا و خەڵاتی (ڕەخنەگری فیلمی نێودەوڵەتی)ی بەدەست ھێنا\nتارکۆڤسکی ھەمووکات لە شێوازە باوەکان دەردەچوو، بۆ نموونە ئەو پێی وابوو فیلمەکانی ژانەری خەیاڵی؛ زانستی مانایان لەدەست داوە و تەنھا تیشك دەخەنە سەر تەکنەلۆجیا و دەروون و سروشتی مرۆڤ فەرامۆش دەکەن، ھەر بۆیە لە فیلمی (سۆلاریس - 1972) ھەوڵیدا کارێکی جیاواز بکات و ھەموو ڕەھەندە مرۆییەکان ئاوێتە بکات بە پێشکەوتنە تەکنەلۆجیەکان، ئەنجامی ئەوھەوڵەشی سەرکەوتنێکی مەزن و کارێکی ناوازە بوو\nئەوکاتەی تارکۆڤسکی چوو بۆ ( پەیمانگای نەتەوەیی سینەماتۆگرافی - ڕووسیا) لە ساڵی ١٩٥٤، حەز و خولیای خۆی دۆزیەوە بۆ فیلم و سینەما و نوقم بوو لە ناو بەرھەمی سینەمایی لە ھەموو جیھانەوە و بەتایبەتی کاریگەربوو بە شەپۆلی فەڕەنسی نوێ و نیۆ-ڕیالیزمی ئیتاڵی، ئاشنابوو بە دەرھێنەرە دڵخوازەکانی کە بەگشتی پێکھاتبوون لە ( ئەکیرا کۆرۆساوا، لویس بۆنوێڵ، ڕۆبێرت بریسن، ئینگمار بێرگمان و ئەلاین ڕینێی) کە کۆمەڵێکن لە بەناوبانگترین و کاریگەرترین فیلمسازەکانی مێژووی سینەما\nڕەوتی مێژوو ڕۆڵەکانی پێچەوانە کردەوە، (بێرگمان) لە لێدوانێکیدا باسی تارکۆڤسکی دەکات و دەڵێت: ( تارکۆڤسکی مەزنترین دەرھێنەری مێژووە، ئەو زمانێکی نوێی ھێنایە بوون کە یەکانگیرە لەگەڵ سروشتی ڕاستەقینەی فیلم، ئەو زمانەی کە وێنای ژیان دەكات وەك وێنەدانەوەیەك، وەك خەونێك)\nتارکۆڤسکی ھەر لە یەکەم کاریەوە ( Ivan’s childhood - 1962) لە ناو بەرھەمھێنەرانی فیلمدا وەکو دیاردەیەك تەماشا کراوە، زۆرتر ناسراوە بە دیمەنە درێژبۆوەکانی و ستایلە ڕۆچووەکەی بۆ ناو بابەتە ڕووحی و ھەستییەكان، کاریگەری کارەکانی لەسەر سینەمای مۆدێرن نکۆڵی لێناکرێت، وەك دەبیندرێت لە کاری فیلمسازە ھاوچەرخەکان نمونەی (ئەندرێی زیاجینتسیڤ) (براوەی خەڵاتی فیستیڤاڵی فیلمی ڤینس لە ٢٠٠٣) کە کارەکانی زۆرجار بەراورد دەکرێت بە کارەکانی تارکۆڤسکی، تەنانەت دوای ٣٤ ساڵ لە مردنی، تارکۆڤسکی بە یەکێك لە باشترین فیلمسازەکانی مێژووی سینەما دادەنرێت، ئەو لە شوێنێکدا دەڵێت: (ھونەرمەندەكان دوو جۆرن، یان جیھانی ناوەوەی خۆیان بەرجەستە دەکەن، یان دووبارە ژیانی ئاسایی بە شێوازێکی ھونەری بەرجەستە دەکەنەوە، بە دڵنیاییەوە من سەر بە جۆری یەکەمم)، ھەروەھا دەڵێت: (ئەرکی ھونەرمەند ئەوەیە ژیان بەرجەستە بکاتەوە، جوڵەکانی، ناکۆکیەکانی، داینامیکیەت و ئاڵنگاریەکانی، ئەرکی ھونەرمەندە کە ھەموو ئەو ڕاستیە بخاتە ڕوو کە بینیویەتی و ئەزموونی کردووە، تەنانەت ئەگەر ھەمووانیش ئەو ڕاستییەیان قبوڵ نەبێت، بە دڵنیاییەوە دەکرێت کە ھونەرمەند ڕێگا ون بکات، ھەڵە بکات، بەڵام تەنانەت ھەڵەکانیشی سەرنج ڕاکێشن، لەبەرئەوەی ئەو ھەڵانە پیشاندەری قوڵایی ناخی ئەون کە چی بەسەرھاتووە بەھۆی کاریگەری ژیانی دەرەوە لەسەری)\nبەرھەمە سەرەکیەکانی تارکۆڤسکی:\n- Ivan’s childhood 1962\n- Andrei Rublev 1966\n- Solaris 1972\n- The Mirror 1975\n- Stalker 1978\n- Nostalghia 1983\n- The Sacrifice 1986\nلەگەڵ ئەمانەشدا لە چەندەھا کاری دیكەی ھاوبەشی کردووە و سێ پەرتووكیشی نووسیەوە بە ناوەکانی:\n- Sculpting in time\n- Time Within Time- Instant Light"
  },
  {
    "id": 118,
    "p": 118,
    "idPoster": "https://lh3.googleusercontent.com/hDQMv-lLbG8e7icnjifnhguypEViji7-739vVWgS8wtAAQ6qtjLx5Hlk2pV1ivcmmY1L-SjF56muGnQeo9P1fXRwSW5hB6uK9zT4yDbqlTIa3TA3MDvQBc-jaRm4LmN9DE19bCQvFw=w2400",
    "typeFilm": "film",
    "typeTop": "top",
    "memberNameEnglish": "chro-hizat",
    "title": "(Persona 1966)",
    "photo": "persona.jpg",
    "writingN": "چرۆ عیزەت",
    "nameF": "ڕووپۆش ١٩٦٦",
    "description": "\nفیلمی پێرسۆنا؛ شاكارە مەتەڵئامێزەكەی بێرگمان ئینگمار بێرگمان بە دەرھێنانی فیلمی پێرسۆنا بینەر لە دۆخێکی ئاڵۆز و مێشکێکی پڕ لە پرسیاردا بەجێدەھێڵێت، سینەمای بێرگمان بە جۆرێکە وەڵام و تێڕوانینی ھەریەکێکمان جیاوازە و بۆ ھەر پرسیارێك چەندین وەڵاممان ھەیە و دەکرێت ھەڵەش بین لە بارەیانەوە\nفیلمی پێرسۆنـا كە بە واتای ماسك یاخود ڕووپۆش دێت ساڵی ١٩٦٦ كاری دەرھێنانی بۆ كردووە و ھەردوو خانمە ئەكتەران بیبی ئەندەرسن و لیڤ ئوڵمان بە نواندنە نایابەكەیان سەركەوتنێكی زیاتریان بە فیلمەكە بەخشی\nچیرۆکی فیلمەکە باس لە خانمە ئەکتەرێك دەکات کە لەناکاو واز لە شانۆ و نواندن دەھێنێت و بڕیار دەدات لەگەڵ ھیچ کەسێك و تەنانەت لەگەڵ خۆیشیدا قسە نەکات، ھەروەھا خانمە پەرستارێك کە ئەرکی چاودێریکردنی خانمە ئەکتەرەکەی لە ئەستۆیە، پاش ئەوەی پزیشکەکان ھیچ ھۆکارێکی تەندروستی بۆ ئەو بێدەنگییەی ئیلیزابێث نادۆزنەوە و بەڵکو لە دۆخێکی باشی تەندروستیشدایە، بڕیار دەدەن ئاڵما واتا پەرستارەکە؛ خانمە ئەکتەرەکە واتا ئیلیزابێث بباتە خانویەکی نزیك لە کەنار دەریا ھەتاکو چارەسەری بێدەنگییەکەی ئیلیزابێث بکات. بەڵام لە ڕاستیدا ئەوە ئاڵمایە کە نەخۆشە و پێویستی بە چارەسەر ھەیە، ئاڵمایەك کە لە ژێر پێرسۆناکەیەوە چەندین بۆشایی و گرێی دەروونی حەشارداوە، لێرەدا ئاڵما ئەو پێرسۆنایەی کە پۆشیویەتی بۆ شاردنەوەی کەسایەتی ڕاستەقینەی خۆی، ھەڵیدەداتەوە و قسەکانی ناخی خۆی بۆ ئیلیزابێث دەکات و کەسایەتی ڕاستەقینەی خۆی پیشان دەدات کە کەسێکی ڕەشبین و خەمۆكە، بەڵام نمایشی پەرستارێکی دڵخۆش دەکات کە گوایە ژیانی خۆشدەوێت و دەیەوێت بەو درۆیانەش ئیلیزابێث بە قسە بھێنێت، (پێش چوونیان بۆ خانووەکە)\nئینگمار بێرگمان لێرەدا بۆ ئیلیزابێث پیشەی ئەکتەری ھەڵبژاردووە بەو واتایەی کە ئەکتەر دەکرێت و دەتوانێت ببێت بە ھەموو شتێك و ھەموو کەسێك جگە لە خۆی. بێدەنگبوونەکەشی بەو واتایەی کە چیدی نایەوێت پێرسۆنایەك و زیاتر بپۆشێت و نمایشی کەسایەتی دروستکراو بکات نەك خۆی، ھەر وەك لە سەرەتا و ناوەڕاست و کۆتایی فیلمەکەدا کۆمەڵێك گرتەی کارکردنی سینەمایی دەبینین کە دەشێت مەبەستی بێرگمان ئەوە بێت کە سینەما تەنھا نواندنە و ھیچی تر، لە سەرەتای فیلمەکەدا ڕوخساری پیرەژنێك و پاشان منداڵێك و دوو ئەکتەرە گەنجەکەش نیشان دەدات بەو واتایەی مرۆڤ دەکرێت لە ھەر قۆناغێکی ژیانیدا مرۆڤێکی بە پێرسۆنا بێت، زیرەکی بێرگمان لێرەدا لەوەدایە ئیلیزابێثی کردووە بە سیمبولێك وەك ئەوەی ناخی ئاڵما بێت، واتا ئاڵما و ئیلزابێث ھەمان کەس بن بەڵام ئاڵما کەسایەتییە بە ڕوپۆش و درۆزنەکەیە و قسە لەگەڵ خودی خۆیدا دەکات کە ئیلیزابێثە، ھەروەکو لە دیمەنێکدا دەڵێت ھەتاوەکو ئێستا ھیچ کەسێك وەکو تۆ گوێی بۆ نەگرتووم، یاخود بە درێژایی فیلمەکە دەبینین ئاڵما و ئیلیزابێث نزیكبوونەوە و بەرکەوتنەکانیان بەجۆرێکە وەك ئەوەی پەیوەندییەکی ھاوڕەگەزبازیی لە نێوانیاندا ھەبێت کە ئەمەش دەرخەری ئەوەیە ھەموو مرۆڤێك خۆی نزیکترین کەسە لە خۆیەوە، ئاڵما باسی دەستگیرانەکەی و ڕووداوەکانی ژیانی و لایەنی سێکسی و زۆر شتی دیکەی بۆ دەکات وەکو بیر ھێنانەوەیەك بۆ ئەوەی کە چی شتێك وایکردووە پێرسۆنایەك بپۆشێت و وای نیشان بدات کە پەرستارێکی خۆشبەختە\nلە دیمەنێکدا ئاڵما بە ئیلیزابێث دەڵێت جارێكیان فیلمێکی تۆم بینی کاتێك گەڕامەوە بۆ ماڵەوە لە بەردەم ئاوێنەکەدا بە خۆمم گوت کە ئێمە زۆر لە یەك دەچین\nلە دیمەنێکی دیکەدا ئیلیزابێث بە ئاڵما دەڵێت کە بچێت بخەوێت بەڵام ئاڵما خەواڵووە و گوێی لێ نابێت، کەچی دواتر خۆی ھەمان قسە دووبارە دەکاتەوە، لە دیمەنێکی دیکەدا بۆ چەند ساتێك ھاوسەرەكەی ئیلیزابێث دێت و ئاڵما بە ئیلیزابێث ناو دەبات، ھەروەھا لە دیمەنێکی دیکەشدا ئاڵما لە بارەی کار و ویست و منداڵەکەی ئیلیزابێثەوە دوو جار ھەمان قسەگەل دەڵێتەوە واتا ھەرجارێك لە بری ھەریەکێکیان، بەو واتایەی ئیلیزابێث ڕاستییەکان دەزانێت بەڵام بە پێرسۆناکەی خۆی لێ لادەدات و نایەوێت قبوڵیان بکات، ئەم دیمەنانە دەشێت فێڵێك بن ھەتاکو بێرگمان پێمان بڵێت ئاڵما و ئیلیزابێث ھەمان کەسن و ئاڵما خەریکی نمایشە بۆ شاردنەوەی کەسایەتی و خەم و ئازارەكانی و ھەڵخەڵەتاندنی دەوروبەر. ھەروەکو ئاڵما خۆی لە دیمەنێکدا بە ئیلیزابێث دەڵێت: ئایا دەکرێت دوو کەس بیت لە یەك کاتدا؟\nھەروەھا لە دیمەنێکدا ئاڵما دەیەوێت نامەکانی خۆی و خانمە ئەكتەرەكە ببات و دەبینێت نامەکەی ئیلیزابێث کراوەیە و تێیدا نووسراوە گوایە خەریکە ئیلیزابێث کار لە ئاڵما دەکات، بەو واتایەی ھەمیشە لەگەڵ ناخی خۆماندا لە شەڕ و کێشمە کێشمداین و کەسایەتی ڕاستیمان ھەمیشە بە بێدەنگی لێمان دەڕوانێت، لەگەڵ ئەوەشدا کاتێك ئاڵما ھەوڵ دەدات ئاوی گەرم بڕژێنی بەسەر ئیلیزابێثدا لێرەدا دوای ئەو ماوەیە لە بێدەنگبوونی؛ ئیلیزابێث دێتە قسە و دەڵێت نەخێر، وامەکە! بەو واتایەی سەرەڕای ڕووپۆش و ڕەشبینییەکان مرۆڤ ھەمیشە ترسی لە گیانی خۆی ھەیە و دەترسێت بە جۆرێك لە جۆرەکان کەساتییەکەی زیانی پێبگات (ئەگەر شاراوەش بێت!). فیلمێکی پڕ لە سیمبول و پرسیارە و جوانییەکانی ئەم فیلمە تەواو نابن، ھەر دیمەنێك واتایەك لە خۆ دەگرێت و دواتر لە دەوری بابەتێك پێکدەگەنەوە. واتا وەکو بازنەیەك کە پاش خولانەوەیەك دەگاتەوە ھەمان خاڵ کە لێرەدا ماسکەکان و چەند ڕوێتی مرۆڤ و درۆیەکانە\n"
  },
  {
    "id": 119,
    "p": 119,
    "idPoster": "https://lh3.googleusercontent.com/h0qRBu2bkL2wXmzKTSmD3CrsgAeLVBG3aREF765hPDtFzbGECWETq60p8zpbT9gkLfu-jAiexyMLTjo6cH1pGivyHbriabu_yRQ1CxCN3qsrw63YssZnT2Br2b6iaPrNJ88aKr8T7A=w2400",
    "typeFilm": "film",
    "typeTop": "top",
    "memberNameEnglish": "mohamed-haji",
    "title": "The Truman show 1998",
    "photo": "the truman show.jpg",
    "writingN": "مووحەممەد حاجی",
    "nameF": "بەرنامەی تروومان ١٩٩٨",
    "description": "\nفەلسەفەی فیلمی بەرنامەی تروومان\nلەڕێی گێڕانەوەی چیرۆکی ژیانی  (ترومان) لە ئەفسانەی سیزفەوە دەمان بات بۆ  سەر گومانبردنەکەی دیکارت وە دواجار بە عەبەسیەتەکەی کامۆ کۆتایی پێ دەھێنێت\nلەم فیلمەدا ترومان بەھۆی گومان بردن دەتوانێ پەی بەوە ببات کە ئەو جیھانەی تێیدا ژیاوە دونیایەکی فەیک و دروستکراوبووە، ھەر بۆیە ئەو گومانەی دەیگەێنێت بە دەرگایەک، دەرگایەکی تاریک کە ناتوانرێ بزانرێت چ حەقیقەتێک لە پشتی ئەو تاریکیەوە چاوەڕوانت دەکات، تەنھا کاتێک دەیزانێ کە پێیدا تێپەڕببیت\nپێش ئەوەی ترومان بە دەرگاکەدا تێبپەڕێ دەرھێنەری پڕۆگرامەکە پێی دەڵێ؛ گوێبگرە (ترومان)\nھیچ ڕاستیەکی تر لەوێ نادۆزیەوە کە باشتربێ لەو جیھانەی بۆم دروست کردووی\nھەمان درۆکان\nھەمان فێڵەکان\nھەمان ڕۆتینیات\nھەمان ئەو شتانەی لێرە ھەن لەوێش ھەمان شتن\nبەڵام ترومان گوێ بەو قسانە نادات سەرباری ترسی لەو حەقیقەتە نادیارەی کە چاوەڕوانیەتی لە پشت دەرگاکەوە دیالۆگە باوەکەی دووبارە دەکاتەوە ئەگەر ھاتو نەمینینەوە\nبەیانیتان باش\nنیوەڕۆتان باش\nئێوارەتان باش\nترومان ھەموو بەیانیەک کە لەماڵ دەردەچوو ئەو دیالۆگەی لەگەڵ دراوسێکانی دووبارە دەکردەوە وەک ئەفسانەی (سیزیف), ھەروەک چۆن سیزیف ھەموو ڕۆژێک بەردێکی سەردەخست بۆ سەر شاخێک بەڵام پێش گەیشتنی بە لوتکەی شاخەکە بەردەکە غلۆل دەبوەوە بەرەو خوارەوە، ترومانیش ھەمان پوچی دووبارە دەکردەوە ھەموو ڕۆژێک\nپرسیاری سەرەکی لێرەدا ئەوەیە ئەو دونیایەی ترومان بۆی دەڕوات لە پشتی دەرگاکەوە گەر ھەمان ئەو پوچەگەرای و ڕۆتیناتە بێت کە لە دونیا دروستکراوەکەی ھەیە ئیتر بۆچی دەبێ ترومان بڕیارێکی لەو شێوەیە بدات؟!!، (ئەلبێرت کامۆ) لە مەجالی فەلسەفەی عەبەسیەتدا لەسەر دونیا بۆچونی وایە؛ لەحەقیقەتدا ژیان پوچە ھەروەک ئەفسانەی سیزیف، بەڵام ئەوەی مانایەک بەو پوچیەتیەدەدا شەونوخونی و جەنگی مرۆڤەکانە لە بەردەوامی دان بەو پوچێتیە، چونکە لە ناوەڕۆکدا ھیچ مانایەک بونی نیە و مرۆڤ خۆی دەبێت مانایەک\nدابتاشێ بۆ ئەو پوچیەتە، ئەگەرنا ژیان لە کورترین پێناسەدا بەلای پوچگەرایەکانەوە بریتیە لە خولانەوەی مرۆڤ لە بازنەی پوچیەتیدا، ھەر بۆیە (ترومان) کە دەچێتە ناو دەرگا تاریکەکەوە ڕاستە نازانێ چ شتێک لەو دویوی ئەو تاریکیەوە بونی ھەیە، بەڵام دواجار گومانی دیکارت مرۆڤ ناچار دەکات دەس بۆ ھەموو شتێک بەرێ گومان لە ھەر شتێک بکا ئەگەرچی ھیچ ئیزافەیەکەشی نەبێ بۆ ئەو پوچیەی ژیان"
  },
  {
    "id": 120,
    "p": 120,
    "idPoster": "https://lh3.googleusercontent.com/zyQG-7RoVDHCOK24wwm6q2dkg12XvipARz5Yznq40C0pI1rjRjqiN5NHq0l0y1kFaBnzEyb5ILOrAJJ-ByzgS_yvQkFW9lNG0StRfUk7K-uXo-1-WeAmi723sXVkmdUvVZYdqbNKig=w2400",
    "typeFilm": "film",
    "memberNameEnglish": "mohamed-haji",
    "title": "The Wednesday 2016",
    "photo": "the wednesday.jpg",
    "writingN": "مووحەممەد حاجی",
    "nameF": "چوارشەممە ٢٠١٦",
    "description": "\nشیکردنەوەی فیلمی چوارشەممە\nفیلمی: (چوارشەممە) لە ڕوی گێڕانەوەی چیرۆک بەتەکنیکێکی زۆر جیاواز دێت ڕوئیای چوار ئەندامی یەک خێزان دەخاتە بەر دیدە دەربارەی بڕیارێک کە چارەنووسی خوشکە بچووکەکەیان وابەستەی ئەو بڕیارەیە\nبەکورتی چیرۆکی فیلم باس لە خێزانێک دەکات لە کاتی زەماوەندی کچەکەیان باوکیان لە لایەن خزمێکی زاواوە دەکوژرێ و دوای دوو ساڵ حوکمی لەسێدارەدان بەسەر بکوژەکەدا دەسەپێندرێ، بەڵام ماڵی کچەکە لە نێو خۆیاندا دەکەونە دژایەتی یەکتر ئاخۆ لە بکوژەکە خۆشبن یاخود بی بەخشن، چونکە  چارەنووسی خوشکە بچووکەکەیان کە بڕیارە ببێت بە بوکی ئەو خانەوەدایە لەسەر ئەو بڕیارە وەستاوە\nلەڕوی دەرھێنانەوە ئەم فیلمە دەرھێنانێکی جوانی بۆ کراوە لە لایەن دەرھێنەر ( سروشی محەمەدزادە ) ڕیتمی فیلم تاڕادەیەک مام ناوەندە ئەمەش بەھۆی تۆزێک لە ئاڵۆزی و زۆری بیرۆکەکانی نێو فیلمەکەوەیە، بەڵام بینەر توشی نەنگی نابێت بەدیار فیلمەکەوە کە ئەمەش خاڵێکی گرنگە بۆ ھەموو کارێکی سینەمایی\nلەفیلمی ( چوارشەمە )ـدا بەگشتی چوار کارەکتەر بە بەردەوامی ئامادەگیان ھەیە وە دوو کەسی لاوەکی وە دووکەسی تر کە ھەرچەند ئەسڵی کێشەکە ئەوان خوڵقاندویانە بەڵام بەھیچ جۆرێک لە فیلمەکە نابینرێن، دەرنەکەوتنی ئەو دوو کارەکتەرەی کە ھۆکاری سەرەکی کێشەکەن ئاماژەیە بۆ نیشان دانی حالەتێکی واقعی، کاتێک لە فیلمەکەدا ئەو دوو کەسە نیشان نادرێن کە کێشەکەیان دروست کردوە و چارەنووسی دوو کەسی تریان بەخۆیانەوە وابەستە کردوە، دەلالەت لەو حاڵەتە دەکات ھەندێک جار تۆ بێ ئەوەی ھیچ شتێکت کردبێ پەلکێشی ناو کێشەیەک دەکرێت کە تۆ بچوکترین بەژداریت نەبووە لە دروست بونی کێشەکەدا\nکارەکتەرەکان لە نێو خێزانی کوژراودا بە گشتی بەسەر دوو بەرەدا دابەش بوونە کە لە بکوژەکە خۆش بن یاخود بی بەخشن، وە لەڕوی بەرپرسیارەتیەوە ھەر کارەکتەرەو ڕۆڵێکی جیاوازی ھەیە بەسەر کێشەکەوە؛ شەھاب حوسێنی کە ڕۆڵی ( سەلیم ) بەرجەستەدەکات کەسێکی ھێمن و لەسەرخۆیە دەیەوێت زۆر بەدانایی و وردی مامەڵە لەگەڵ کێشەکەدا بکات بۆ ئەوەی ژیانی خوشک و براکانی بەرەو ھەڵدێرێکی ڕەش و تاریک نەڕوات بەجۆرێک لە کاپتنی کەشتیەک دەچێت لە نێو تۆفانێکی بەھێزی دەریادا ھەموو ھەوڵ و توانای خۆی بەگەڕ  خستوە تاوەکو کەشتیەکە لە کەنارێکی سەلامەت لەنگەر پێ بگرێ\nنەسیمی ئەدیبی کە ڕۆڵی ( تەیبەھ ) بەرجەستە دەکات کەسایەتی ئەم کارەکتەرە زیاتر لە دایکێک دەچێت نەوەک ئەندامێکی خێزانەکە لەبەر ئەوەی ڕوونە لە کۆمەڵگاکانی شەرق دایک بەسۆز ترین کەسایەتی نێو خێزانە، بەڵام ھەمیشە بۆچونەکانی پشتگوێ دەخرێ لە بابەتە گرنگ و ھەستیارەکاندا وەک ئەوەی تەنھا بۆی ھەبێت غەم لە شتەکان بخوا نەھێڵن ھیچ بەژداریەکی تری ھەبێت\nئارمانی دەروێش ڕۆڵی ( تاھیر ) بەرجەستەدەکات سەرە ڕۆترین ئەندامی خێزانەکەیە کاریگەری کلتور و ئادابەکان تەواوی بیر و ھۆشی تەنیوە بەشێوەیەک وێنەکان لە بەر چاوی لێڵ بووە بەھۆی ئەو ڕقی تۆڵەیەی کە میراتی کلتورەکەیەتی ناتوانێ سادەترین بڕیاری ڕاست و ھەڵە لێک جودا بکاتەوە\nھەستی مەھدی کە ڕۆڵی ( ئەکرەمە ) بەرجەستە دەکات بووە بـەو ئەڵقە بەھێزەی کە سەرباری ھەبوونی خوێن لە نێوان ئەو دوو خانەوادەیە ھەموو ھەوڵ و کۆششێک بێ سود دەبێت لەھەمبەر شکاندنی ئەو ئەڵقە تۆکمەیە بە تایبەت دوای ئەوەی دەردەکەوێت کە دووگیانە"
  },
  {
    "id": 121,
    "p": 121,
    "idPoster": "https://lh3.googleusercontent.com/BK4XEu31l_kPXi8OEhz_OTtN_fpbCQOY9Xy6iCealIcDYxPcHg3nXphw8L-ySQ2eeO8L4mLFSONpBUgIUlr78WNQtRQYGc99uFuX3Akbf3tmgEXmlSsoQ6eJllXFMATKHvYFTc4dFw=w2400",
    "typeFilm": "film",
    "memberNameEnglish": "mohamed-haji",
    "title": "Bab’Aziz 2005",
    "photo": "baBa.jpg",
    "writingN": "مووحەممەد حاجی",
    "nameF": "بابە عەزیز ٢٠٠٥",
    "description": "\nخوێندنەوەیەک بۆ فیلمی بابەعزیز\nتێبینی: لەبەر جوانی وردی سیمینارێکی شاعیر و نوسەر ( ھێمن قەرەداغی ) لەسەر ئەم فیلمە تەواوی پێشەکی و باسی فیلمەکە لە وتەکانی بەڕێزیانەوە وەرمگرتووە و دامڕشتوەتەوە دواتر ھاتووم بە تێگەیشتنی خۆم شیکردنەوەم بۆ بەشێک لە دیمەنەکان کردووە\nفیلمی بابەعزیز ھەروا فیلمێکی سادەی تەقلیدی نیە کە بینەر بە ھۆی سەرنجدان لە ڕێزبەندی ڕوداوە یەک لەدوا یەکەکان بگات بە پەیامی فیلمەکە، بەڵکو ئەم فیلمە زیاتر لە کۆکردنەوەی کۆمەڵێک کۆدی عیرفانی دینی دەچێ لە نێو کارێکی سینەمایی ھاوچەرخدا کە بینەر پێویستە پاشخانێکی مەعریفی ھەبێت تاکو بتوانێ ئەو کۆدانە بشکێنێ، بەمانایەکی تر ئەم فیلمە پڕاوپڕ فیلمێکی نوخبەویە، وە تائاستێکی زۆر کەرەستەی مەعریفی یاخود تێگەیشتنی مەعریفی زەرورە بۆ شکاندنی ئەو کۆدە دینی و عیرفانیانە\nدەسپێکی ئەم فیلمە بە پرسیارێکی جەوھەری دەسپێدەکات کە خودا لە کوێ یە؟\nوە دواتر کۆی فیلمەکە ئیش کردنە لەسەر ئەو پرسیارە ئیدی کۆی ماجەلای ئەم فیلمە، ڕێگاکانی وە تولە ڕێگاکانی گەیشتنە بەم وەڵامە\nئەگەر بەوردی سەرنج بدەین دەرھێنەر لە لەحزەی دەسپێکی فیلمەکە وەڵامەکە بەدەسەوە دەدات\nوە دواتر ئیش لەسەر گەیشتن بەو وەڵامە دەکات یاخود ڕاسترە بڵێین کۆی فیلمەکە ئیش کردنە لەسەر ئەو لەحزەیەی فیلمەکە دەسپێ ئەکات\nچرکە ساتی دەسپێکی فیلمەکە دەروێشێک دەبینرێت دەخولێتەوە، پێمان دەڵێ خوا لێرەیە!\nخوا ئەوەتا لەم سەنتەرەیایە کەمن وا بەدەوریا ئەخولێمەوە، خودا ئەوەتا لە ناو مندایە، ھیچ شوێنێکی تری بۆ مەگەڕێ مەڕۆ بەدوای ھیچ فکرە و ئایدیا و فەلسەفەیەکا، بەڵکو وەرە ناو خۆتەوە و بەدەوری خۆتا بخولێرەوە\nخولانەوە بەدەوری خۆتا لە ڕاستیا ئایدیاو سەرچاوەی سەرەکی ئیشەکەیە.بەڵام گەیشتن بەو قۆناغەی کە ئینسان بتوانێ لە ناو خۆیا بە دوای خودا بگەڕێ و بیدۆزێتەوە ماجەرایەکی دوور و درێژە\nھەڵبژاردنی ئەو ئایەتەی فیلمەکە دەس پێ ئەکا ھەڵبژاردنێکی وردو زیرەکانەی دەرھێنەرە بۆ ئەوەی پەیامێک بات بە دوو ئاست\nئاستێکیان ئاستی بێ بڕواکان وە ئاستی دووەم ئاستی بڕوادارەکانە ئایەتەکە وەک ئەوەی ڕون و ئاشکرایە باس لە ئیبراھیم و نەوەکانی ئیبراھیم و زوریەتی ئیبراھیم ئەکا، بەمانایەکی تر پێمان دەڵێ ئەم ئیشکردنە بۆ ئەو کەسانەیە کە بارگراوندێکی دینیان ھەیە\nبۆیە بە ناڕاستەوخۆ دەڵێ لەوانەیە تۆ لێی تێ نەگەیت لەوانەیە چێژی لێ نەبینیت وە لەوانەیە ڕەھەندەکانی نەبینی\nدواتر مەبەست لە ھەڵبژاردنی ئایەتەکە بۆ ئاستی باوڕداران ئەوەیە کە خودا عیرفان لە کۆی ئاینەکاندا بەخش بوەتەوە وەک لە ئایەتەکەدا باس لە بەشێکی جیاواز لە باوڕداران دەکات\nلە سەمای یەکەمی حوسێنی پەنھاییا کە ڕۆڵی دەروێشێک بەرجەستە دەکات دەڵێ خودا لە تەنھا ییایە خودا لە پەنھانایە خودا لە ناو چاڵێکایە چونکە ئەو پرستگایە لە چاڵێکدایە وە لە دواتر پەرستگایەکی تر نیشان دەدات ئەویش بەھەمان شێوە لە چاڵێکدایە واتا خودا لە چاڵدایە لە ناخی تۆدایە چاڵ بە مانای ناخی ئینسان دێت، وە تاکە شوێنێک کە دەبێ ئینسان بەدەوریدا بخولێتەوە نە پەرستگاکانە نە مەزارگاکانە بەڵکو ئینسان زاتی خۆیەتی کەدەبێت بەدەوریدا بخولێتەوە چونکە خودا لە ناخی خۆیدایە\nدەبێ بپرسین بۆچی ئەو سەمایە لە ناو خۆڵدا دەکرێ؟\nچونکە خۆڵ دەلالەتێکی قوڵی ئیشکردنی ( ناسر خمیرە )ـە بۆ ئەوەی ئێمە لە کوێوە ھاتوین وە بۆ کوێ دەچین؟ وە ماجەرای وجود لە کوێوە دەسی پێکردوە و بەرەوکوێ دەگات؟\nوەک ئەو دیمەنەی کە لەسەرەتا دەیبینین بابەعزیز و عشتار لە ناو خۆڵەکەدا خەوتوون\nئەم دیمەنە زۆر دەلالەت لە خۆ دەگرێ یەکێک لەوانە مرۆڤ کە باوڕی بەخوابێت ئیتر پێویست ناکات بترسێت بەڵکو زۆر بە ھێمنی دەتوانێ سەربخاتە سەر دڵی و ساکن بێت تا ئەو ساتەی ھەموو شتێک ھێور دەبێتەوە\nدەلالەتێکی تر ئینسان گەر لە بیابانیشدا بەدوای خودا بەگەڕێ یاخود بچێتە ئەو پەڕی سنوری تەنھایی ھێشتا گەردەلولەکانی ناخی خۆی یان نەفسی خۆی وازی لێ ناھێنن و یەخەی پێ دەگرن\nبۆیە لەو کاتانەدا کە گەردەلولی نەفس واز لە ئینسان ناھێنێ پێویست ئینسان ساکین دابنیشێ\nدەلالەتێکی تر ئەوەیە سەحرا خۆی سمبولی ژیانە ژیان پڕە لە گەردەلول لە ھەندێک لوغزدا ھێندە نائومێدکەر و ھێندە خراپ دەسکاری ئێمە ئەکا بۆیە پێویست مان بەوەیە ساکین سەربنێینەوە و دابنیشین\nدواتر لە ڕۆیشتنی بابە عزیز بۆ ئەو شوێنەی دەروێشەکان تێدا کۆدەبنەوە دەلالەتێکی زۆر وردی دینی ئامادە ئەبێ ئەویش ڕێگایە\nڕێگا چیە؟ ئێمە چۆن ئەگەین بە خودا؟ پرسیارێکی زۆر جەوھەریە پرسیارێکە بە قولای ھەموو مێژووی ئیمانا ئەچێتە خوارەوە\nئێمە بەکام ڕێگا ئەگەین بەخودا؟ لەڕاستیا ئەو ئیشکردنە بۆیە بەلای منەوە ئیشێکی جوانە ڕێگاکە خۆی ئەکا بەھەدەفی ڕەئیسی ڕێگاکە خۆی ئەکاتە گەیشتن بەخودا\nبەپێی جیاوازی نەفسەکان ڕێگاکانی گەیشتن بەخودا ئامادەیە ( بوونی ھەیە )\nلە ڕاستیدا ئەمە فەلسەفەی ( ئیبن عربی )ـە لەم فیلمەدا تیۆری ئیبن عربی ئامادەیی ھەیە کە بەئەندازەی جیاوازی ئینسانەکان ڕێگای جیاوازیش ھەیە بۆ گەیشتن بەخودا\nئێمە ڕێ نازانین \nجوانی ئیشکردنەکە لەوەدایە ئێمە نازانین بەکوێدا بڕۆین وە نازانین لە کوێین بەڵام دڵنیاین کە ون نابین\nئائەمەیە لەحزە قولەکەی عیرفانیەت\nتۆ نازانی بەکوێ دەگەی وە نازانی بەکوێدا بڕۆی بەڵام دڵنیای لەوەی ون نابی\nئەمە وەڵامی بابە عزیزە بۆ عشتار\nبابەعزیز تۆ ڕێگە شارەزایت؟\nبابەعزیز دەڵێت: نا\nبابەعزیز ئاخر ونەبین؟\nبابەعزیز ئەڵێت: ئەوانەی کە موتمەئینن قەت ون نابن\nشیکردنەوەی چەند دیمەنێکی فیلمی بابەعزیز و کردنەوەی کۆدەکان\nبەر لەوەی شیکردنەوە بۆ دیمەنەکانی ئەم فیلمە بکەین دەبێت باسی ئەوە بکەم کە باوڕھێنان بەخوا وەک قولابێک وایە خوا بۆ ھەر نەفسێک قولابێکی ئیمانی ھەڵداوە تاکو ئەو بەندانەی تامەزرۆی شیرنی ئیمانن ڕاوبکا، واتا بۆ ھەر نەفسێک ڕێگایەکی داناوە نەک ئەوەی تەنھا یەک ڕێگا ھەبێت بۆ گەیشتن بەخوا ئەمەش ئیش کردنێکی ھەم جوانە و ھەم لێدانە لەو تەسەوڕە تەقلیدیەی کە زۆرێک لە دۆگما دینەکان ڕێگای گەیشتنی خوایان قەتیس کردوە لە تەنھا یەک ڕێگادا، ناسر خمیر دێت بە فەلسەفەی ( ئیبن عربی ) ئەم مقەدەسە دەشکێنێ و دەڵێ ڕێگاکانی گەیشتن بەخوا بە ئاندازەی لمەکانی بیابان زۆرە، ئینسان ھەیە لە ڕێی كچێکەوە ڕێگای گەیشتن بەخوا دەدۆزێتەوە ئینسان ھەیە لەڕێی گۆرانی ئینسان ھەیە لەڕێی ئاسکێکی خەیاڵی ئینسان ھەیە لە ڕێی تۆڵەسەندنەوەوە خودا دەدۆزێتەوە\nخۆی لە ڕاستیدا ئەسڵی باسەکە ئەوەیە بەندەکە ڕاوبکرێت ئەگەر نا مرۆڤ ھەرگیز ناتوانێ ئەزمونی شیرنی ئیمان بکات، وەک چۆن عاشق تا تیری یار نەیپێکی ھەرگیز ئەزموونی عاشق بوون ناکا، ئیمان ھێنان ھەمان شێوەیە تا نەفس بە قولابی خوا ڕاو نەکرێ ھەرگیز ئەو ئەزمونە جوانە نابینێت\nدەروێشێک ھەیە ھەمیشە خەریکی پاک کردنەوەی پەرستگایەکە لەخۆڵ و خاشاک، ئەوەی جێی سەرنجە ئەم پەرستگایە لە ناو چاڵێکدا دروست کراوە بێگومان ئەمەش نالۆژیکیە چونکە لە سەحرادا ھیچ چاڵێک خۆی ناگرێت تا ماوەیەکی زۆر و پڕدەبێتەوە لە خۆڵ، بەڵام لەڕوی مەجازی عیرفانیەوە ( ناسر خمیر ) لە ڕێی ئەم دیمەنەوە مەبەستیەتی بڵێت ئەو پەرستگایە وەک ناخی ئینسان وایە دەبێت ھەمیشە بەبەردەوامی خۆڵ و خاشاکەکەی فڕێ بدرێتە دەرەوە ئەگەر نا ماوەیەک خەم ساردی بکەیت لە پاک کردنەوەی دەشێ سبەینێک بەجۆرێ لمی بیابان دایپۆشیبێت کە بەچەندین ساڵ بۆت خاوێن نەکرێتەوە\nھەر بۆیە مرۆڤ بۆ پارێزگاری لە ئیمانەکەی ناخی پێویستەکا سیزیف ئاسا لە ھەوڵی پاک ڕاگرتنی ناخیدا شەونوخونی بکا\nدیمەنێک لە دیمەنەکان عشتار و بابەعزیز کە گوێیان لە دەنگی کۆمەڵێک دەروێش دەبێت خەریکی گۆرانی گوتنن، عشتار بەرەو لای دەنگەکە ڕادەکات وە پێش ئەوەی بگات بە دەروێشەکان عشتار دەکەوێت ئیتر بابەعزیز دێت ھەڵی دەستێنێتەوە\nئەم دیمەنە دەلالەتە لەوەی مرۆڤ بۆ گەیشتن بەخوا نابێت پەلە پەل بکات چونکە لەوانەیە بکەوێت و ھەرگیز نەگات بەخوا، بەڵکو ڕێگای گەیشتن بەخوا پێویستی بە خۆڕاگریە مرۆڤ بۆ ئەوەی بگات بەخوا دەبێت ھەنگاو بە ھەنگاو ئەزمونی ڕێگاکە بکات گەربێت و پەلەی تێدا بکا دەشێ بەجۆرێک بکەوێت ھەرگیز ھەڵنەستێتەوە\nدوای ئەوەی شازادە ون دەبێت پاش گەڕان و ماندووبونێکی زۆر دواجار شازادە لەسەر کانیەکی ئاوی بچووک دەدۆزرێتەوە، بەشێک لە خەڵک دەڵێن شازادە شێت بووە شازادە ون بووە، بەڵام لە ڕاستیدا شازادە خۆی دۆزیوەتەوە کانیەکی بچووک ژیانی شازادە دەگۆڕێت وادەکات شازادە بیر لە نەفسی خۆی بکاتەوە، چونکە کاتێک شازادە سەیری ئاوەکە دەکات ناخی خۆی دەبینێت ئەم سەیرکردنەی نەفس دەلالەتە لە لەحزەی یەکەمی شیرنی ئیمان، گەر بگەڕێینەوە بۆ دیمەنەکانی پێشتر دەبینین شازادە لە ناو خێوەتەکەی خۆیدا خەریکی کەیف و سەفایە، بەردەستەکەی لە ناو کاسەیەکی جوان شەرابێکی تایبەتی بۆ دەھێنێت شازادە بە لاموبالاتێکەوە بە پەنجە توتەکەی تامێکی دەکات و بە نەفسیەتێکی لەخۆبایانەوە شەڕابەکە ڕەت دەکاتەوە، بەڵام کانیەکی بچوکی سادە سەرسامی دەکات، ناسر خمیر مەبەستیەتی ئەوەمان پێبڵێت ھیچ شەرابێک نیە لە دونیادا بە قەد لەحەزەی یەکەمی ئیمان بەچێژ بێت، ھەر بۆیە کانیەکی بچووک کە تەعبیرە لە قولابی ئیمان کە خوا بۆ ئەم شازادەیەیی ھەڵداوە دەیکات بە گەورەترین عاریف\nدیمەنێکی تر کە دەمەوێت باسی بکەم ئەو شەوەیە کە دەروێشە دەنگ خۆشەکە دوای ئەوەی لەگەڵ ئەو کچە دەخەوێت کە گوڵشیفتە فەرھانی ڕۆڵەکەی بەرجەستە دەکا، بۆ بەیانی گەنجەکە کە لە خەو ھەڵدەستێ دەبینێ کچەکە جێی ھێشتووە\nدەرھێنەر لە ڕێی ئەم دیمەنەوە باسی یەکێ لە وێستگەکانی ژیان دەکات کە مرۆڤ ھەموو ژیانشی لە کەیف و سەفا و لەزەتەکانی دونیا بەسەربەرێت ھەر وەک ئەو تاکە شەوە وایە لەگەڵ ھەڵھاتنی خۆر ئیتر جارێکی تر خەم و پەژارە ڕوی تێدەکاتەوە، بەمانایەکی تر شەھواتی ژیان ھەرچەند گەورەش بێ  عومری درێژی تەنھا شەوێکە بەڵام ئیمان جۆرێکی ترە ئیمان نەمرە چێژی شیرنیەکەی بۆ ھەمیشە لە نێو دڵدا دەمێنێتەوە\nفیلمی بابەعزیز پڕیەتی لە دەلالەتی ورد و جوان ھەر گرتەیەک لەم فیلمە پێویستی بە ھەڵوێستەو قسە لەسەر کردن ھەیە چونکە ( ناسر خمیر ) زۆر بەکارامای و وردی ئیشی لەسەر تەواوی وردەکاریەکان کردوە بەڵام لەبەر لانەدان لە ڕێساکانی نووسین و ئیحترام گرتنی تاقەتی خوێنەر ناچارام باسی ھەموو وردەکاریەکان نەکەم، ئەوەی بەلای منەوە گرنگ بوو گەر بەکورتیش بێت باسی بەشێک لەو چەمک و مەسجە بکەم کە ئەم فیلمە لەخۆی گرتوە تاکو بینەر بتوانێ چێژ لە جوانی و گەورەی فیلمەکە ببینێت"
  },
  {
    "id": 122,
    "p": 122,
    "idPoster": "https://lh3.googleusercontent.com/PR3kJPvOuaEgwDJysU2hO7GoMnivdT6h1pzjsdyJWDvlu58YB_z44mslsXizLXiE_IvWaRHvsWEkOnnD_-NwSI1r7m9WzPf7oMbKfKw8rek2JdgIhiDjjw8ymECmNDVgiDeETRM_Eg=w2400",
    "typeFilm": "film",
    "memberNameEnglish": "mohamed-haji",
    "title": "Arrival 2016",
    "photo": "the arival.jpg",
    "writingN": "مووحەممەد حاجی",
    "nameF": "گەیشتن ٢٠١٦",
    "description": "\nبیرۆکەی سەرەکی فیلمی گەیشتن\nئەوەی فیزیا درکی پێ کردووە ئێمەی مرۆڤ لەسەر زەوی چوار ڕەھەند (بوعد)ـمان ھەیە\nیەک: درێژی\nدوو: پانی\nسێ: قولایی\nچوار: کات\nبەڵام لە گەردوندا چەندان ڕەھەندی تر ھەیە. وە زەمەن بۆ ئێمە لەسەر ھێڵێکی ڕاست دەڕوات ڕابردوو ... ئێستا ... داھاتوو\nوە لەبەر ئەوەی زەمەن بەو ھێڵە ڕاستە دا دەڕوات ئێمە ناتوانین دەسکاری ھیچ یەکێ لەو کاتانە بکەین واتا ناتوانین ڕابردوو بگۆڕین یان بزانین داھاتوو چی ڕوو دەدات ھەر بۆیە توانای ئەو دەسکاری کردنەمان نیە\nبەڵام لە فیلمی ( Arrival ) لە لای مەخڵوقە ئاسمانیەکان ڕەھەندەکان زۆرترن پێک دێن لە پێنج ڕەھەند بەمەش زەمەن بۆ ئەوان جیاوازە لەگەڵ زەمەنی ئێمە، لای ئەوان زەمەن لەسەر ھێڵێکی ڕاست ناڕوات بەڵکوو زەمەن بۆ ئەوان بە شێوەی بازنەییە بەھۆی ئەوەی ئەوان ڕەھەندی پێنجەمیشیان ھەیە، بەھۆی ئەو شێوازە لە زەمەن بونەوەرە ئاسمانیەکان دەتوانن ڕابردو و داھاتوو ببینن\nمن باسی ڕەھەندی پێنجەم ناکەم کە چۆن بوەتە ھۆی ئەوەی زەمەن بۆ ئەوان بازنەییە چونکە ئەوکات بابەتەکە زۆر درێژ دەبێت لەوانەیە زۆر کەس تاقەتی خوێندنەوەی نەبێت وە زۆر زۆر ئاڵۆزیش دەبێت، بەڵام ھەر ئەوەندە بزانن کە زەمەن لای ئێمە چۆنە لای ئەوان چۆنە بەسە بۆ ئەوەی لە پرسیارە سەرەکیەکەی ئەو فیلمە تێ بگەین\nئەم فیلمە زۆر بە سادەیی دەپرسێت ئاخۆ گەر بتوانیت ھەموو ژیانت وەک فیلمێک ببینیت ئامادەی دەس کاری ھیچ بەشێکی بکەیت یان لێی دەگەڕێیت وەک خۆی بەردەوام بێت؟\nھەر لەسەرەتاوە ئەوە دەرکەوت کە لویز منداڵێکی دەبێت و توشی نەخۆشیەکی دەگمەن دەبێت و دەمرێت بەڵام کە تۆ سەرەتا سەیری ئەو فیلمە دەکەیت وادەزانی ئەوە فلاش باکە و لە ڕابردوودا ڕویداوە بەڵام کاتێک فیلمەکە تەواو دەبێت بۆت دەردەکەوێت کە ئەم ڕوداوانە ڕابردوو نین بەڵکو داھاتون بەھۆی ئەوەی (لویز) لە ڕێی بونەوەرە ئاسمانیەکانەوە توانی ھەموو ژیانی خۆی ببینێت ھەر بۆ دڵنیایش کاتێک کچەکەی پرسیاری لێ دەکات ئەو بەزمانی بونەوەرە ئاسمانیەکان واجبەکەی بۆ حەل دەکات وە کاتێک خەریکە جەنگ ھەڵدەگیرسێت (لویز) لە ڕێگای چەند وشەیەک کە بە ژەنەڕاڵە (چین)ی یەکە دەڵێت وادەکات جەنگ ڕوونەدات\n(لویز) بە ژەنەڕاڵەكەی گوت (جەنگ پاڵەوان دروست ناکات. بەڵکو تەنھا بێوەژن دەخاتەوە)\nئەم وتەیە ھی ژنە کۆچ کردووەکەی ژانەڕاڵەکە بوو بەڵام لویز چۆن ئەو زانیاریەی دەس کەوت\nدیارە ژەنەڕاڵەکە لە داھاتودا ئەو وشانەی بە جیھان ڕاگەیاندووە تاکو لە جیھانی ئێستادا ھەمان وشەی پێ بڵێنەوە تاکو ئەوەی جەنگ ڕوو نەدات\nئێستا دەپرسین ئەی گەر ( لویز ) دەیزانی گەر ھاوسەرگیری بکات دواتر منداڵێکی دەبێت کە نەخۆشیەکی دەگمەنی دەبێت و دەمرێت وە توشی خەمێکی زۆری دەکات و شیرازەی خێزانەکەی تێک دەچێت ئەی بۆ چی ھاوسەرگیری ئەنجامدا لە کاتێک دا کە ئەو داھاتوی خۆی بینی بوو ؟\nدەبێت ئەوە بزانین کە ئەو دەرھێنەرە کەسایەتیەکی درووست کردووە تەمسیلی ھەریەک لە ئێمە دەکات  و ئەو کەسە ھەرچیەک بکات ھەر چۆنێک بژێت ھەر کۆتاییەکەی ھەموو شتەکان بریتی دەبێت لە مردن\nئەمەش لەسەر بنەمای ئەو وتە بەناو بانگەیکە دەڵێت (ژیان گەشتێکە، نەک وێستگەی کۆتایی)"
  },
  {
    "id": 123,
    "p": 123,
    "idPoster": "https://lh3.googleusercontent.com/TLl5xVho4H9sYgSThYWSxr5AOZN26CHKRvaEhLAT1iFogQKXI6RcjIqmq4czF7SleO4vkkcHuyTLqzuArIIbJNieAWOcBD6Jy8DamNu5r1BZ2KG4UqpgbDdw4mgnYh92GeTQ4v9zWg=w2400",
    "typeFilm": "film",
    "memberNameEnglish": "mohamed-haji",
    "title": "The big short 2015",
    "photo": "the big short.jpg",
    "writingN": "مووحەممەد حاجی",
    "nameF": "کورت هێنانی گەورە ٢٠١٥",
    "description": "\nڕوونکردنەوەیەک بۆ تێگەیشتن لە فلیمی کورتهێنانی گەورە\nفلیمی (کورت هێنانی گەورە) یەکێکە لەو فلیمانەی تێگەیشتن لێی کەمێک زەحمەتە ئەگەر تۆ هیچ زانیاریەکت نەبێت لەسەر ئابوری و زاراوە ئابوریەکان\nپێش ئەوەی باسی فلیمەکە بکەم دەبێت باسی ( سی دی ئۆ ) بکەم  چونکە ئەگەر نەزانیت (سی دی ئۆ) چیە ئەوە دڵنیابە لەو فلیمە تێناگەیت لە ئەمەریکا جۆرە سیستەمێک هەیە بۆ ئەو خێزانانەی خانویان نیە و داهاتی\nمانگانەیان جێگرە دەتوانن ببن بە خاوەنی خانو لە ڕێی وەرگرتنی (ڕەهنی عەقار - بارمەتی خانوو)\nبە قستی مانگانە\nبابزانین ئەو سیستەمە چۆن کاردەکات\nسەرەتا ( بانقی یەدەگی فیدڕاڵی ئەمەریکی ) کە سەرۆکەکی ( ئالان گرین ) بوو هەڵسا بە پێش نیار کردنی ( سەنەد - قەواڵە ) بۆ وەبەرهێنەرەکان بە ( فائدە - سو ) ی ( 1 % ) بەمەبەستی پارێزگاری کردن لە ئابوریەکی بەهێز بەڵام وەبەر هێنەرەکان ئامادە نەبوون ئەو سەنەدانە بکڕن بە قانزاج کردنی تەنها لە ( 1 % ) لە ئەنجامی ئەو فائیدەیەی کە دێتە سەری ، هەر بۆیە ئەو مامەڵەیەیان ڕەت کردەوە لەگەڵ بانقی فیدڕاڵی\nلە لایەکی ترەوە بانقی ( ووڵ ستریت ) توانی قەرزبکات لە بانقی فیدڕاڵی بە ( فائیدەی 1% ) چونکە بانقی فیدڕاڵی سودی کەمی دانابوو بە لە ( 1%) بۆ پارێزگاری کردن لە بەهێزی و تۆکمەیی ئابوری وڵاتەکی، ئەمەش وای کرد ( ووڵ ستریت ) قەرزێکی زۆری دەس کەوێت بە فائیدەیەکی کەم،\nئەمەش ڕێخۆشکەر بوو بۆ ئەوەی ( ووڵ ستریت ) هەڵسێت بە بەستنەوەی وەبەرهێنەرەکان بە خێزانە بێ ماڵەکانەوە لە ڕێی ( ڕەهنی عەقار ) بەمەش ئەو خێزانانەی داهاتی مانگانەیان دیارە دەتوانن خانویان دەس کەوێت لەڕێی ( ڕەهنی عەقار ) بە قستی مانگانە و وەبەرهێنەرەکانیش پارەیان دەخستە ئەو بوارەوە و بە قانزاجی زۆرتر وە خەتەریای کەم لەسەر سامانەکانیان\nئەم کردارە بەو شێوەیە بەڕێوەدەچوو خێزانێک هەیە خانوی دەوێت ئەو خێزانە هەڵدەسێت پەیوەندی دەکات بە ( سمسار - نێوەندگیر) ێکەوە ئەو نێوەند گیرە هەڵدەسێ ئەو خێزانە دەبەستێتەوە بە ( قەرزدەرێکەوە ) ئەو قەرزدەرە ( ڕەهنێکی عەقار ) دەدات بەو خێزانە بە قستی مانگانە بەڵام بە مەرجێک ئەو خێزانە زەمان بێت واتە بتوانێت بە مسۆگەری قستی مانگانەی بدات لە کاتی خۆیدا\nبەمەش نێوەندگیرەکە جۆرە ( عمولە)یەکی نوێی دەس دەکەوێت و هەڵدەسێ دەیدات\nبە بانقی ( ووڵ ستریت ) و ( ووڵ ستریت ) ئەو ( عمولە ) یە دەکاتە ناو سندوقێک پێی دەڵێن ( سی دی ئۆ ) کە کورتکراوەی\n( COLLATERALIZED - DEBT - OBLIGATIONS )\nیانی ( الالتزام بضمان الرهون ) واتا ( پابەند بوون بە مسۆگەری بارمەتە )سندوقی ( سی دی ئۆ ) دابەش دەبێت بەسەر سێ ( فیئە - گروپ یان سینی) کە بەم شێوەیەن\n- فیئەی یان سینی یەکەم پێی دەڵێن ( ئەی ئەی ئەی ) ئەم فیئە یە زۆر پارێزراوە بە فائیدە یان سوی لە 4 %\n- فیئەی دووەم پێی دەڵێن ( بی بی بی ) ئەم فیئەیە پێی دەوترێت ( OK ) یان باش کە خەتەریات لەسەری مام ناوەندی یە بە فائیدەی لە 7 %\n- فیئەی سێ یەم پێی دەڵێن ( سی سی سی ) ئەم فیئەیە خەتریاتی لە دوو فیئەکەی تر زیاتر بەڵام بە فائیدەی لە 10 %\n( ووڵ ستریت ) ئەم ( سی دی ئۆ ) دەفرۆشێتەوە بە وەبەرهێنەرەکان و ئەو جۆرە وەبەرهێنەرانە فیئەی یەک دەکڕن خەتەریاتی کەمە بەڵام قانزاجی زۆر نیە لە چاو فیئەکانی تر چونکە ئەگەر هاتوو یەکێک لە خێزانەکان قستی مانگانەی نەدا ئەوا یەکەم جار ئەو وەبەرهێنەرانەی کە فیئەی سێ یەم ( سی سی سی ) یان کڕیوە توشی زەرەر دەبن\nو بەھەمان شێوە فیئەکانی ( بی بی بی ) دەفرۆشێتەوە بەرھێنەرانی تر و فیئەی سێیەم کە خەتەریاتی لە ھەمویان زیاترە دەفرۆشرێتەوە بە وەبەرھێنەری بچوک تر\nئەم کردارە دووبارە دەبێتەوە لە بازنەیەکدا بەشێوەی بەردەوام و خێزانەکانیش ڕازی بوون لەو ڕێگایەوە ببنە خاوەنی خانو لەبەر ئەوەی ھەموو کەسێک قستی مانگانەی دەدا و بەمەش نرخی خانو ھەمیشە لە بەرز بوونەوە بوو واتا کەسێک خانوی بکڕیایە بە قست ئیتر ئەو خانوە نرخەکەی دانابەزی لەبەر ئەوەی لەکاتی دانی خانو بە خێزانەکان بەقستی مانگانە مسۆگەری ئەوە کرابوو کە ئەو خێزانە دەتوانێت قستی مانگانە بدات یان نا\nتاکو ئێرە کرداری فرۆشتنی خانوو بە قست بێ کێشە بوو بەڵام کاتێک وەبەرھێنەرەکان داوی سی دی ئۆ ی زیاتریان دەکرد ھەر بۆیە ووڵ ستریت ھەڵسا بە دانی خانوو بە ھەموو جۆرە خێزابێک بێ ئەوەی دڵنیابێت کە ئەو خێزانە دەتوانێت پابەندبێت بە دانی قستی مانگانەی خانوو یاخود نا\nئەمەش ڕێ خۆشکەر بوو بۆ ئەوەی ھەموو جۆرە کەسێک خانوو بکڕێت تەنانەت بەبێ ئەوەی ھیچ جۆرە زەمانەتێک پێشکەش بکات بۆ ڕاکێشانی خانوو بە قست ئەمەش\nئیتر ئەمە بووە ھۆی سەرەتای دروست بونی گەورەترین قەیرانی ئابوری لە جیھاندا\nچونکە خێزانەکان دڵنیایی تەئمیناتی تەواویان لێ وەرناگیرا بۆ پابەند بوون بە دانی قستی مانگانەی خانوو \nو کرداری خانوو فرۆشتن بە قست بەردەوام بووکاتێک ڕێژەیەکی زۆر لە خێزانەکان پابەند نەبوون بە دانی قست واتا ئیتر قستی مانگانەیان نادا و لەبەر ئەوەی تەئمیناتیان لێ وەرنەگیرابوو بۆیە نەدەتوانرا لێپێچینەوە بکرێت یان ناچاریان بکەن بە دانی قستەکا\nئەمەش وایکرد خانوێکی زۆر چۆڵ بێت و زۆرێک لە خانوەکان خسترانە ڕوو بۆ فرۆشتنەوەیان لەبەر نەدانی قستی مانگانەکانیان\nئەوەش ڕوونە کاتێک لە بازاڕ ھەرشتێک زۆر بێت نرخەکەشی ھەرزان دەبێت و ئەم بابەتە قولتر بۆوە بەوەی ئەو خێزانانەی کە ئامادە بوون قستەکان لەکاتی خۆیا بدەن پەشیمان ببنەوە چونکە نرخی خانو بە ھۆی نەدانی قست لە لایەن خێزانەکانی تر نرخی خانوی داگرت بەمەش ئەو خانوانە ئەگەر پێشتر بۆ نموونە بە سی ھەزار دۆلار بوو بێت ئێستا بە پانزە ھەزار دۆلارە بۆیە کەس ئامادە نەبوو ئیتر بەردەوام بێت لە دانی قستێک بۆ خانوێک پێشتر بە سی ھەزار بوو ئێستا بە پانزە یان دە ھەزار دۆلارە\nچونکە ئەو خێزانە لە بڕی ئەوەی بەردەوام بێت لە دانی ئەو قستانە بە نیو ھێندەی ئەو قستە دەتوانێت\nببێت بە خاوەنی خانوێک ، ئەو دابەزینە زۆرە لەنرخی خانو لە بازاڕ و ئەو سەرمایە زۆرەی خەرج کرابوو لە کڕینی( سی دی ئۆ )\nھەموو لایەنەکانی توشی زەرەر و زیانێکی گەورە کرد، بەھۆی دابەزینی نرخی خانو لە بازاڕدا وەک ئاماژەم پێیدا ھۆکارەکەش پابەند نەبوونی خێزانەکان بوون بە دانی قستی مانگانە و لەبەر ئەوەی دڵنیایان لێ وەرنەگیرابوو نەتوانرا ناچاربکرێن بە دانی قستەکان\nئەمەش بووە ھۆی دروست بوونی گەورەترین قەیرانی دارای لە ئەمەریکا و بووە ھۆی مایە پوچ بوونی چەندان شەریکەی زەخم ئەم ڕووداوەش ناو نرابیگ شۆرت کورت ھێنانی گەورە\nبا بێینەوە سەر فلیمەکە\nسەرەتا هۆکاری سەرەکی بینەر تامەزرۆی ئەو فلیمە بوو چونکە هەریەک لە ئەکتەران\n‏Christian Bale ‏Steve Carell ‏Ryan Gosling‏ Brad Pitt\nێکەوە لەیەک کاردا کۆبو بوونەوە، بەڵام بێگومان ئەو فلیمە خودی خۆی فلیمێکی زەخمە بەدەر لەوەی چەندین ئەکتەری بەناوبانگی تیایە ، ئەم فلیمە باسی گەورەترین کارەساتی ئابوری دەکات لە سەدەی بیست و یەکدا بەشێوازێکی زۆر جوان و وردو چێژ بەخش، بینەر لەڕێی ئەم فلیمەوە دەتوانێت ئەو داڕوخانە ئابوریە گەورەیەی ئەمەریکا ببینێت بەشێوازێک کە پێشتر نەیبینیوە بەکورتی ئەم فلیمە باسی چەند کەسێک دەکات کاردەکەن لە ( ووڵ ستریت ) کەشفی خەلەلێک دەکەن لە ناو سیستەمی ئابوری ئەمەریکا ، و بەدواداچونەکانیان ئەوە دەسەلمێنێت\nکەچۆن ئەم خەلەلە دەبێتە هۆی داڕوخانی ئابوری ولایەتەکانی ئەمەریکا ، چیرۆکی ئەم فلیمە دابەش دەبێت بەسەر سێ خەتی جیا بەڵام پەیوەستن بەیەکەوە لەسەر یەک بابەتی هاوبەش ، کۆی گشتی چیرۆکەکە باسی ئەو کەسانە دەکات کە چۆن بە ڕێگای تایبەتی خۆیان ئەو خەلەلە کەشف دەکەن ئیتر زۆر باسی ڕوداوەکانی ناو فلیمەکە ناکەم بۆ ئەوەی خۆتان سەیری بکەن چونکە باسکردنی تەواوی فلیمەکە دەبێتە هۆی ئەوەی فلیم چێژی خۆی لەدەس بدات .ئەم بابەتەم کەمێک درێژە بەڵام ئەگەر لەوە کورت ترم بکردایەتەوە نەم دەتوانی بە جوانی ئەو لایەنە ئابوریە ڕون بکەمەوە ، و دڵنیام بینەر لە دوای خوێندنەوەی ئەم بابەتە بە ئاسنی دەتوانێت لەو فلیمە تێبگات"
  },
  {
    "id": 124,
    "p": 124,
    "idPoster": "https://lh3.googleusercontent.com/Lu5BwtFEV6c1kjYsPVrrlXLscp_8kL1x-6_g9b5PrA28ErkYj3E1fU0BzioifjVnTnQBTay9DD8qSnzQVAEb9Wzqg3ozbokQpURGeKs2EOOnU18rK1F4ZHWCLGPP4XlaudTo1HDBGQ=w2400",
    "typeFilm": "film",
    "typeTop": "top",
    "memberNameEnglish": "mohamed-haji",
    "title": "Spirited Away 2001",
    "photo": "spirted away.jpg",
    "writingN": "مووحەممەد حاجی",
    "nameF": "ڕۆحی ڕۆیشتوو ٢٠٠١",
    "description": "\nخوێندنەوەیەک بۆ فیلمی ڕۆحی ڕۆیشتوو\n ڕاستە چیرۆکەکەی خەیاڵیە، وە فیلمێکی ئەنیمی( کارتۆنی )ـیە، بەڵام چەندین مەسجی واقعی لە پشتی کارەکەوەیە\nئەم فیلمە لە دەرھێنانی دەرھێنەری بە ناوبانگ ( هایاو میازاکی )ـیە وە زنجیرە کارتۆنی بەناوبانگ ( عدنان و لینا ) بەھەمان شێوە کاری ئەم دەرھێنەرەیە\nئەم فیلمە لە جۆری: خێزانی, ئه‌نیمه‌یشن, سەرکێشیە. وە براوەی خەڵاتی ئۆسکار و 53 خەڵاتی ترە\nبەکورتی چیرۆکی فیلمەکە باس لە گەشتێکی کچێکی بچوکی دە ساڵان دەکات لەگەڵ دایک و باوکی بەرەو خانوێکی نوێ کە قەرارە بگوازنەوە ئەم خانوە تازەیە، لە ڕێگا بە ھۆی ئەوەی ڕێگایەکی کورت دەگرنە بەر بە مەبەستی ئەوەی زوتر بگەن ڕێیان دەکەوێتە ناو شارێکی خەیاڵی کە پڕە لە دێو و شتی ئەفسانەیی\nئەم فیلمە ڕاستە چیرۆکەکەی خەیاڵیە، بەڵام بەدەر نیە لە پەیامی واقعی و کاریگەر کەمن لێرەدا بە کورتی تۆزێک دەربارەی چەند پەیامێکی دەدوێم\nباس و پەیامی یەکەمی فیلمەکە؛\nدوای ئەوەی ئەم خێزانە دەچنە نێو ئەو شارە ئەفسوناویەوە، دەبینن شارێکی چۆڵ و بێ دەنگ، دوکان و چێشتخانەکان کراونەتەوە بەڵام ھیچ کەسێک نابینرێت دایک و باوکەکە بەھۆی سەرنج ڕاکێشی ئەو خۆراکانەی نمایش کراون دەچن لە خۆراکەکان دەخۆن، بەڵام کچە بچوکەکە بەھۆی نەبونی شەھیە و فزوڵیەتیەوە بۆ زانینی نھێنی شارەکە دەگەڕێ بەنێو شەقامەکاندا، دواتر دەبینێ دایک و باوکی بەھۆی ئەو خۆراکەی خواردویانە دەگۆڕێن بۆ سەر شێوەی بەراز\nبەھۆی ئەمەوە ئەم کچە بچوکە ناچار دەبێت ھەموو ھەوڵ و توانای بخاتە گەڕ بۆ ئەوەی ژی��نی دایک و باوکی ڕزگار بکات، لێرەدا بەھۆی ئەم دیمەنە پەیامی ئەوەمان پێ دەگات کە ھەندێک جار منداڵ بە ھۆی ھەڵەیەک کە دایک و باوکی ئەنجامیان داوە  ئەم ناچار دەبێ باجەکەی بدات\nیەکێکی تر لە پەیامەکانی ئەو فیلمە لەکاتی خواردنی ئەو خۆراکە \nقەدەغەکراوانە لە لایەن دایک و باوکی کچە بچووکەکە بریتیە لەبەرچاو نەگرتنی ئامۆژگاریەکان لە لایەن دایک و باوکەکە وە ئەمەش دەلالەتە لە تەماحی دونیا جاری وا ھەیە مرۆڤ لە بەرامبەر تموحاتی ژیان سەرکێشی بە ھەندێک شت دەکات کە دواجار ئاکامەکەی کەسانێک دەبێت باجی بدەن کە بە ھیچ شێوەیەک تەدەخولیان لەو کارە نەبووە\nیەکێی تر لەو بابەتانەی کە ئەم فیلمە باسی دەکات بریتیە لە ترسی مرۆڤ لە گۆڕنی شوێنێک کە ئولفەتی پێوە گرتوە، دەشێ واوێنای ئەو فیلمە بکەین کە کۆی چیرۆک و ڕوداوەکان بەرھەمی ترس بێت لە زھنی کچە بچوکەکەدا ئەمەش بەھۆی ئەوەی کە بڕیارە بچنە خانوێکی نوێ، ئیتر ئەم کچە بەھۆی ترسی لە گۆڕینی شوێن لە خەیاڵ و زھنیدا ئەو ڕوداوگەلانەی لە مێشکی خۆیدا ھێناوە و بردوە، نەک ئەوەی ھیچ یەک لەم شتانە لە ڕاستیدا ڕویدابێت\nباسێکی تر کە ئەم فیلمە دەیخاتە ڕوو دونیا بینی منداڵە کە وەک لە فیلمەکەدا دەردەکەوێت منداڵ مەخڵوقێکی ئەوەندە بێ خەوشە ھەرچەند نەھامەتی بەسەردابھێنی ئەو ھەر وەک خۆی دەمێنێتەوە و ناتوانێ ڕق و کینە لە دڵ بگرێ، بەکورتی ڕقوکینە تەنھا لە کاتێکدا دروست دەبێ کە مرۆڤ قۆناغی منداڵی جێ بھێڵێت، ھەر بۆیە ئەوانەی پەیوەندیەکی ھەمیشەییان دەمێنێت بە دونیای منداڵیانەوە ھیچ کات ناتوانرێت تۆی ڕق لەسەر زەمینی دڵەکانیان شین بدەیت"
  },
  {
    "id": 125,
    "p": 125,
    "idPoster": "https://lh3.googleusercontent.com/lXT6gkbYa0Km2XRGUfd5jLhr6lqO1YFCz3YuFQTsMuLHc7xA--9YSNe27cnXPoWyspddUshRFRU6MmN64gX2do3yWjDxLeqwM0bsQiiywv1k0b3rzgj_kpFJUwuyKuJEvgzavtg90A=w2400",
    "typeSeries": "series",
    "memberNameEnglish": "mohamed-haji",
    "title": "Fargo 2014",
    "photo": "fargo.jpg",
    "writingN": "مووحەممەد حاجی",
    "nameF": "فارگۆ ٢٠١٤",
    "description": "\nشیکردنەوەی زنجیرەی فارگۆ\nئەم زنجیرەیە لە جۆری (درامی - تاوانکاری)ـیە، چیرۆکەکەی لە ڕاستیەوە وەرگیراوە، وە بەشێوەی کۆمیدیای ڕەش بیرۆکەکانی خۆی تەرح دەکات، ھاوکات ڕوکەشی چیرۆکەکەی تۆزێک سادە و کڵەیشیانە دێتە بەرچاو، بەڵام لە ناوەڕۆکدا ئەوەندە قول و پڕ بیرۆکەیە کە بینەر ناچەرە دوای ھەر دیمەنێک بە قولی بیر لە کۆی ڕوداوەکان بکاتەوە\nڕوداوەکانی ئەو زنجیرەیە ھەندێک جار وەک مەتەڵێکی بێ وەڵام ھەندێک جار وەک چیرۆکێکی سادە لە چەشنی ھێلکەی پاک کراو دەبینرێن، بڕێک جار کۆمیدیایەکی گاڵتە جارانەیە و بڕێک جار لەسەر شێوەی تڕاژیدیایەکی غەمگین خۆیمان نیشان دەدات، جار جار دەمان باتە ناو بەبتگەلێکی ئەوەندە ئاڵۆز کە بینەر سەری لێ دەشێوێ لە کام دەرگایەوە دەتوانێ لێی دەربچێ، جار جارێکیش ئارتیکڵەکان ھێند سادە و ڕوونن زۆر بە ئاسانی دەتوانین پشتی چیرۆکەکەش ببینین\nسوپڕایزەکانی ئەم زنجیرەیە بە بڕوای من بەھێزترین خاڵی زنجیرەکەیە، وە تەکنیکی گێڕانەوەی چیرۆک جوانترین بەشی زنجیرەکەیە کە دەرھێنەر زۆر بە جوانی ئیشی لەسەر ئەم خاڵە کردووە بە تایبەتی لە مەسەلەی گۆڕانی کەسایەتیەکان کە بەتەکنیکێکی زۆر ورد و جوان وە بەبێ ھیچ کەمووکورتیەک کەسایەتی کەسەکان گۆڕانیان بەسەردا دێنێت\nکارەکتەر(لۆرین ماڵڤۆ) لە زنجیرەکەدا ئاڵۆزترین مەتەڵە، دەیان پرسیاری لەسەر دروست دەکرێ وەڵامی ھەر پرسیارێکشی کە دەدرێتەوە ھەم دەشێ ڕاست بێ و ھەم دەشێ ھەڵەبێت، چونکە ئەم کەسایەتیە لە ھەندێک شوێن وەک شەیتان دەردەکەوێت لە ھەندێک شوێن وەک قەدەر لە ھەندێک شوێن بکوژێکی ترسناکە و لە ھەندێک شوێن کارەکتەرێکی خانەدانی بەڕێزە\nتەنھا ئەوەنەبێت دەتوانین لە پێناسەکردنمان بۆ ئەو کەسایتیە وەڵامی بوعدێک لە کەسایتی ئەو کەسەمان دەسکەوێت، بۆ نموونە کاتێک دەڵێن (لۆرین ماڵڤۆ) بریتیە لە قەدەر\nباشە ئەم وەڵامە تەنھا لەو ڕوانگەیەوە ڕاستە کە باس لە چاوپێکەوتنی یەکەمی (لۆرین ماڵڤۆ) و (لیستەر) بکەین لە نەخۆشخانەکەدا، دوای ئەوەی ئەو یەکتر بینینە بە شێوەی سودفە بوو بە قەدەرێک سەرلەبەری ژیانی (لیستەر)ـی گۆڕی، بەڵام ئەم وەڵامە کۆمەکمان ناکات لە جوابدانەوەی بوعدی شەڕانگێزیەکەیدا، یاخود کاتێک دەڵێین (لۆرین ماڵڤۆ) ڕۆڵی شەیتان دەگێڕێت\nباشە ئەم وەڵامەش ناتوانێ گشت بوعدەکانی کەسایەتیەکەمان بۆ دەربخات، چونکە ئێمە دەزانین (شەیتان) بەو پێناسەیەی کە بە گشتی خەڵک و ھەموو ئەدیانەکان لەسەری ڕێک کەوتون کە (شەیتان) بریتیە؛ لە کارەکتەرێکی تەواو شەڕانگێز، کەچی لە ھەندێک قۆناغدا دەبینین (لۆرین ماڵڤۆ) ئەو کارەکتەرە شەیتانیە شەڕانگێزە نیە بەپێی ئەو پێناسە گشتگیرەی کە ھەیە بۆ (شەیتان).ھەر بۆیە گرەوکردن لەسەر ئەوەی ئەو مەتەڵە تەنھا یەک وەڵامی دروستی ھەیە لە یاریەک دەچێت کە تۆ ھەمیشە تێدا  دۆڕاوەکە دەبیت\nنامەوێت لەوە زیاتر ھیچ بنووسم چونکە ھەر چۆن بچمە سەر باس کردنی ڕوداوەکان و کەسایتیەکانی تر ئەوا تەواوی سوپڕایزە جوان و سەرنج ڕاکێشەکانی زنجیرەکە سپۆیل دەبێت، ھەر بۆیە بۆخۆتان جێی دەھێڵم بینەری ببن و چێژ لە سوپڕایزە تایبەتەکانی زنجیرەکە وەرگرن"
  },
  {
    "id": 126,
    "p": 126,
    "idPoster": "https://lh3.googleusercontent.com/sm0BxFGn6LTaZZgXaj-D53zwNfvrkP-pDwG6IU5Oz7xoPCLfnnvoaS63x7eFxChtsMjP6ve69J2aa0lhSpuRZMm0P1nrcSqWncVTojjZhDQIT_oMn1tqX4DMed6RXvW4bgLhRCEN9A=w2400",
    "typeFilm": "film",
    "memberNameEnglish": "mohamed-haji",
    "title": "A Ghost Story 2017",
    "photo": "a ghost story.jpg",
    "writingN": "مووحەممەد حاجی",
    "nameF": "چیرۆکی تارمایی ٢٠١٧ ",
    "description": "\nپێداچوونەوە بۆ فیلمی چیرۆکی تارمایی\nھەندێک پرسیار ھەن بوعدێکی مێژووی کۆنی ھەیە، یەکێک لەو پرسیارە کۆنانە بابەتی مردن و دوای ئەو پرسیارە بە چەندین زەمەنی جیاواز جیاوزدا تێ پەڕیوە و وەڵامی جۆراو جۆرشی لە خۆ گرتووە، بەڵام ھیچ کامێک لەو وەڵامانە دڵنیاکەر نەبوونە بۆ مرۆڤ\n( دێڤد لاوری ) لەسەر ئەو پرسیارە فیلمێکی بە ناوی ( A Ghost Story ) بەرھەم ھێناوە، ئەم جارە دوور لە وەڵامە ئاینیەکان و ڕوایەتاکان وەڵامێکی سینەماییمان دەخاتە بەر دەست ئەویش ئەوەیە: زۆر بە سادەی دەڵێت ھیچ وەڵامێکی دڵنیایی نیە بۆ ئەو پرسیارە جگە لەوەی خۆت بچیت بۆ ئەوێ و ببینیت\nئەوەش تەنھا بە مردن دەکرێت ھەر بۆیە مردن دەبێتە پاڵەوانی سەرەتای چیرۆکەکە وە چاوی تارمایێک دەبێت بە حیکایەت خوانی ڕوداوەکان\nخەیاڵاتێکی سادەی منداڵان ھەیە بەگشتی چۆن یەکن بۆ وێنا کردنی شێوەی تارمایی ( شەبەح ) ئەویش پێکدێت لە تارماییەکی سادە سپی بە دوو چاوی ڕەش، ( دەیڤد لاوری ) ئەو وێناکردنە سادەیەی منداڵان کە بۆ تارمایی دەیکەن بەستویەتیەوە بەو پرسە فەلسەفیە کۆنە لە ڕێی کارێکی سینەمایی زۆر جوان و تایبەت و ڕێچکە شکێن\nچیرۆکی فیلمەکە دەسپێدەکات بەوەی دوو خۆشەویست لە ماڵێکی ھێمن دەژین، ژنەکە دەیەوێت بچن بۆ شوێنێک کەمێک زیاتر قەڵەباڵغی ھەبێت بەڵام پیاوەکە پێی باشترە لەوێ بمێننەوە، ئەو ڕوو بەڕوبونەوەیە بەردەوام دەبێت بەڵام ھەر یەکدیان خۆش دەوێت، تاکو ئەوەی مردن بە شێوەیەکی کت و پڕ دێت و پیاوەکە دەبات بەبێ ھیچ پێ شەکیەک بۆ ئەو ڕووداوە، دواتر پیاوەکە وەک تارماییەک لە نزیک ژنەکەی دەردەکەوێتەوە و دەبینێت چۆن ژنەکەی لە دوای ئەو ژیان بەسەر دەبات وە زەمەن چۆن تێ دەپەڕێت بەسەر ئەو ماڵەی ئەو ڕۆژگارێک خۆشەویستی بۆی ھەبووە، وە ھەست بە پەیوەندیەک دەکات بە بێ ئەوەی ھۆکارەکەی بزانێت\nئەوەی ( دەیڤد لاوری ) پێشکەشی دەکات کارێکی سینەمایی جوان و ڕێچکە شکێنە لەم فیلمەدا، ئێمە   بۆ یەکەم جارە لە فیلمێکدا ئەوەندەی تارمایی ( شەبەح ) لە ڕۆژدا دەبینین لە شەودا نای بینین، ھەرچی ئەو فیلمانەی تر ھەیە لەسەر شەبەح ھەمیشە وەک ڕێچکەی تەقلیدی خۆیان لە شەوان دەردەکەون تاکو وەک شتێکی لە ناکاو دەرکەوێت و ببێتە ھۆی ئەوەی بینەر بترسێت، بەڵام ( دەیڤد لاوری ) لەم فیلمەدا وێنەکەی جیاوازی تارمای ( شەبح ) مان نیشان دەدات، لەم کارەدا شەبەحێک دەبێتە حیکایەت خوانی ڕوداوەکان و ئێمە لە ڕێی ئەو تارمایەوە شتەکان دەبینین\nوە لە ھەمان کاتدا وێنەیەکی جیاوازی شەبەح دەبینین جیاواز لەوەی ئێمە لە زاکیرەماندا وێنامان کردبوو، وە بەشێوەیەکی زۆر سادە وەڵامی ئەو پرسیارە لە مێژینەیەمان دەداتەوە کە تاکو ئێستا بەدەس وەڵامەکەوەی گیرۆدەین"
  },
  {
    "id": 127,
    "p": 127,
    "idPoster": "https://lh3.googleusercontent.com/XVSKrdeX95dsDKvv1kYk5R33dWOvxpm_MArwxNq3VwKefvWw9y2UQzuzsC1Y7ViQAEVeyAIubCkEeXCy08es-1E2DO5Gdt_y4DPWhInbzFJtgWih_HM9LXCt9TDckgHbHty9E6mgyw=w2400",
    "typeFilm": "film",
    "memberNameEnglish": "mohamed-haji",
    "title": "3-Iron 2004",
    "photo": "3iron.jpg",
    "writingN": "مووحەممەد حاجی",
    "nameF": "خانووی چۆڵ ٢٠٠٤",
    "description": "\nشیکردنەوەی فیلمی ٣ ئاسن\nفیلمێکە دەربارەی ھەست و سۆزی نێوان دوو کەس بەبێ دیالۆگ، بەڵام کە دەگەیت بە کۆتایی بۆت دەردەکەوێت کە زمانی جەستە زۆر کاریگەرتر دەتوانێ چیرۆکێکی خۆشەویستیت بۆ بگێڕێتەوە\nچیرۆکی فیلم:\n(تای سوک) گەنجێکە شەوانی خۆی لەو ماڵانە بەسەردەبات کە خاوەن ماڵ بە ھۆی گەشتکردن یان ھەر ھۆکارێکی تر ماڵەکەیان جێ دەھێڵن بۆ ماوەیەکی دیاریکراو، (تای سوک) لە ڕێی ئەو پۆستەرانەی بە کیلۆنی دەرگای ماڵەکان ھەڵی دەواسێ دەزانێ کام ماڵە چۆڵە بۆ ئەوەی شەوێک یان زیاتر لەوێ بەسەر ببات، سەرباری ئەوەی ئەم گەنجە بێ پرس لەو ماڵانە دەمێنێتەوە، بەڵام ھیچ کات نیەتی دزیکردنی نیە، بە پێچەوانەوە چوبێتە ھەرماڵێک دوای خۆی تەواوی ماڵەکە خاوێن دەکاتەوە و جل و بەرگە پیسەکانیان بۆ دەشوات و گوڵەکانیان بۆ ئاودەدات و ئامێرە لە کارکەوتوەکانیان بۆ چاک دەکاتەوە\nھەموو شتێک بۆ (تای سوک) ئاسایی دەڕوات بەڕێوە تاکو ئەو کاتەی لەیەکێ لە ماڵەکان چاوی دەکەوێت بە ژنێک بە ناوی(سەن ھاو)، (سەن ھاو) ژنی پیاوێکی سەرمایەدارە، زۆری پێناچێت بۆ ئەوەی بینەر تێبگات ئەم ژنە ڕاستە لە ڕوی داراییەوە ژیانێکی شاھانەی دەتوانێ بژێت، بەڵام لە ڕوی ھەست و سۆزەوە فەراغێکی گەورە لە ماڵەکەیدا ئامادەگی ھەیە، دەرکەوتنی (تای سوک) لەو ماڵەدا وەک ئاماژەیەکی ڕونە بۆ پڕکردنەوەی ئەو فەراغە سۆزداریە... چیرۆکەکە لەوێوە دەسپێ دەکات کە (سەن ھاو) بڕیار دەدات لەگەڵ (تای سوک) دەس بەگەشتکردن بکات و خوە سەیر و سەمەرەکەی ئەو گەنجە نامۆیە تاقی بکاتەوە لە چونیان بۆ ماڵە چۆڵەکان\nلێکدانەوەی دیمەنی کۆتایی فیلمی:(3Iron):\nکە دەگەیت بە دیمەنی کۆتایی فیلمەکە چەند ئەگەرێک دێتە پێش، بەڵام ئەوەندەی من بیرم لێکردەوە لە ھەمووی گونجاوتر ئەوەیە کە (تای سوک) کوڕە گەنجە نامۆکە لە ڕاستیدا بونی نیە، تەواوی ئەو چیرۆکانە زادەی خەیاڵی ژنەکەیە، چونکە ئەو ژنە لە ژیانیدا فەراغێکی گەورە لە ھەست و سۆزی ھاوسەریەتی بونی ھەیە، بۆیە بۆ پڕکردنەوەی ئەو فەراغە مەعنەویە پەنای بۆ خەیاڵ بردوە و لە زھنی خۆیدا کەسایەتیەکی دروستکردوە بەو جۆرەی ئارەزوی دەکات، بۆ ڕاست و دروستی ئەو لێکدانەوەیەش ئاماژەگەلێکی حاشا ھەڵنەگر دەبینرێ لە دیمەنەکانی کۆتایی فیلمەکەدا وەک ئەوکاتەی (سەن ھاو) کە لەگەڵ پیاوەکەی باوشیان بەیکداکردوە و لە پشتەوە (تای سوک) ماچ دەکات بێ ئەوەی پیاوەکەی ھەستی پێبکات، وە بەتایبەتی دیمەنی وەستان لەسەر تەرازوی کێش کێشانەکە، کە (سەن ھاو) و (تای سوک) لەسەر تەرازوەکە دەوستن پێوانەکە ھەر لەسەر سفر دەمێنێتەوە ئاماژەیەکی ئەوەندە ڕونە کە ھیچ ئەگەرێکی تر ھەڵناگرێت جگە لەوەی بڵێین ئەو پەیوەندیە سۆزداریە خەیاڵێکە و ھیچی تر، چونکە لۆژیکی فیزیا دەڵێت کاتێک دوو کەس بە شێوەیەکی فیزیکی لەسەر تەرازوێک دەوستن نابێت پێوانەی تەرازوەکە ژمارە سفر بخوێنێتەوە\nکۆتا قسەم لەسەر ئەم فیلمە:\nمرۆڤ دەتوانێ دەس بەسەر تەواوی شتەکانی کەسێکی تردا بگرێت و کۆنتڕۆڵی بکا جگە لە خەیاڵی نەبێت، چونکە خەیاڵ وەک ئاژەڵێکی کێوی وایە ھیچ کەس توانای دەستەمۆ کردن و ماڵی کردنی خەیاڵی کەسێکی تری نیە"
  },
  {
    "id": 128,
    "p": 128,
    "idPoster": "https://lh3.googleusercontent.com/Nru7htkXKVTgQMBqsr45X69wt0-DN0LChSJIP75nTZCoA6osjIckLHJ6KMBG3D_aR14H233ne_XSlhjcHTl86Q85QEpVOODklSEk6v1GZ_tbwOvOWBt-kVYEheN2JPqQ6qHKP5nbxg=w2400",
    "typeFilm": "film",
    "memberNameEnglish": "daryan-jamal",
    "title": "Five Feet Apart 2019",
    "photo": "5 feet.jpg",
    "writingN": "داریان جەمال",
    "nameF": "پێنج پێ دوور لە یەک ٢٠١٩",
    "description": "\nپێنج پێ وەهمی دوور لە یەک\nکەمن ئەو فیلمانەی کە لەم ڕۆژ و لەم ساڵ و لەم چەرخەی ئێستای سینەمادا ئەتوانن خۆیان لە پێرفێکت بوون نزیک بکەنەوە، بەڵام هێشتاش کۆمەڵە فیلمێک هەن کە توانا و تایبەتمەندی ئەوەیان هەیە کە بە ئاسمانی ئەم ساڵانەی دوایی سینەماوە وەکو ئەستێرەیەکی گەش بدرەوشێنەوە و خۆیان نمایش بکەن، فیلمی پێنج پێ دوور لە یەک فیلمێکی مۆدێرنە بەڵام بەنزیکەیی هەمان تایبەتمەندی فیلمەکانی سەردەمی سینەمای کلاسیکی هەیە، ئاکتینی زۆرباش و بەهێز، سیناریۆ و ستۆری ناوازە، پشت نەبەستن بە سی گی ئای و تەکنیکی زۆر پێشکەوتوو، نەبوونی گرتەی ئیرۆتیک، بوونی گرتەی درێژ و بێ کەت.. هەتا دوایی\nستۆری و ئایدیای ئەم فیلمە لە فیلمە ڕۆمانتیکیەکانی تر زۆر جیاوازترە، هەیلی لو ڕۆڵی کچێک ئەبینێت کە ناوی ستێلایە و چاوەڕوانی سییەکە بۆ ئەوەی لە دەست مۆتەکەی نەخۆشی سی ف ڕزگاری ببێت، بەڵام دوای ئەوەی کە ویڵ ئەبینێت کە کوڕێکە هەم سی ف هەیە هەمیش بی. سیپاسیا هەیە بەڵام ڕازی بووە بەوەی کە جۆرێکی نوێ لە دژەزیندەیی لەسەری تاقیبکەنەوە بۆ ئەوەی ئایا بزانن ئەو دەرمانە سوودی هەیە یان ئەویش بێ سوودە وەکو دژەزیندەییەکانی تر، ئەوەی لێرە فیلمەکە لە فیلمە ڕۆمانتیکەکانی تر جیائەکاتەوە ئەوەیە کە کاراکتەرەکە بۆ نیشاندانی هەستی گەرمی خۆیان ناتوانن لە یەک نزیک ببنەوە! ئەمە وا ئەکات قورس بێت کە تۆ بەم کەرەستەیەوە فیلمێکی ڕۆمانتیکی باش دروست بکەیت چونکە کاراکتەرەکان لە وەهمی گەشتن بەیەکی ئاساییەوە چوونەتە سەر بڤەی لێک نزیکنەبوونەوەی فیزیکی\nستۆری و پلۆتی ئەم فیلمە وا لە بینەر ئەکات بەزووترین کات تێکەڵ بە فیلمەکە ببێت و لە ژیان داببڕێت بەڵام کاتێک تێکەڵی ئەبیت تێدەگات کە لێرە ماچی ژیان وەکو فیشەکێک وایە بۆ ژیانی خۆشەویستەکەت، ناتوانیت لەو کەسانەی کە هێندەی دونیایەک خۆشت دەوێن شەش پێ زیاتر نزیک ببیتەوە، ناتوانی تەنانەت دەست بدەیت لەدەستیشیان، ناشتوانیت خۆشەویسترین برادەر و ئازیزت لە باوەش بگریت بە هۆی نەخۆشیەکەوە کە وات لێ ئەکات بەس بۆ ئەوە بژیت کە بەردەوام دەرمانی تایبەت وەربگریت و بەو جۆرە بژیت کە نەخۆشیەکە ئەیەوێت\nئەم فیلمە باس لە چەند تووشبوویەکی نەخۆشی سی ف ئەکات کە کورتکراوەی سیستیک فیبرۆسی ـە کە بە مانای ڕیشاڵبوونی تورەکەیی دێت و ئەم نەخۆشییە جۆرە نەخۆشیەکی بۆماوەیی لەشی بەزیوە کە ئەبێت هەم دایک و هەم باوکەکە هەڵگربن ئینجا نەوەکان ئەم نەخۆشیەیان تێدا دەردەکەوێت، ئەم نەخۆشییە نەخۆشیەکی کوژەری لەسەرخۆیە و بەزۆری سییەکان بەهۆی شلە و دەردراوی زۆر زۆر لینجەوە دەگیرێن و ئەبنە هۆی ناڕەحەتی لە هەناسەدان و دروستبوونی هەوکردن بۆ نەخۆشەکە کە لەدواجاردا لە کۆتایی بیست یان سییەکانی تەمەنیان بە هۆی خنکانەوە یان هەوکردنی تەواوی لەشەوە نەخۆشەکە گیان لەدەست ئەدات، وە لەهەمان کاتیشدا نەخۆشەکانی سی ف بەهۆی بوونی سپیشسەکانی بەکتریایەکی مەترسیدارەوە B. سیپاسیا ناتوانن لە یەکتری نزیک ببنەوە چوونکە لەوانەیە هەڵگربن بۆ ئەم بەکتریایە و ئەگەری تووشبوون بەیەکتر زۆر زۆرە لەونێوانەدا. وە لە کاتی تووشبوون پێی ئەم بەکتریایە بۆ دژە زیندەیی بەرگری هەیە و لەناوناچێت! بۆ ئەمەش ڕێسایەک هەیە پێی دەوترێت ڕێسای شەش پێ کە نەخۆشەکان نابێت شەش پێ زیاتر لە یەک نزیک بکەونەوە بۆ ئەوەی یەکتری تووش نەکەن\nلێرە هیواو مەرگ دوو شتی زۆر جیاوازن، مەرگ ئەو ساتەیە کە ناتوانیت بەو شێوەیە بژیت کە دەتەوێت، هیوا بەو جۆرەیە کە هەندێک درەنگ تر بمریت یان موعجیزەیەکت بێتە پێش و سییەکی ساغت دەست بکەوێت، بەڕای من، ئەم فیلمە بەشی دووەمی فیلمی (هەڵەی ئەستێرەکانی بەختمانە)"
  },
  {
    "id": 129,
    "p": 129,
    "idPoster": "https://lh3.googleusercontent.com/zmpqmb2_t2007_YL-bnAI-MMxr6SDI2Lq8dsMjkjxNrKSLGbDmrAzCw8E-22_ijbkAR30CWR3xMQ39oZ_Rcq4zSDNZObrYZ-wDGnIleBSVqiQNZAuAqV0gJ8RLTQgpO2ztoKLJ8kdQ=w2400",
    "typeFilm": "film",
    "memberNameEnglish": "daryan-jamal",
    "title": "Turtules Can Fly 2004",
    "photo": "turtlsFly.jpg",
    "writingN": "داریان جەمال",
    "nameF": "کیسەڵەکان دەتوانن بفڕن ٢٠٠٤",
    "description": "\nکیسەڵەکان دەتوانن بفڕن\nبەڵام فڕۆکە جەنگیەکان بەرزتر دەفڕن\nجەنگ دوو وڵات وێران ئەکات و گیرفانی بازرگانێکیش ئاوەدان ئەکاتەوە، جەنگ دوو خانەوادە ئەسڕێتەوە لەسەر زەمین و مناڵی هەتیویش بەرهەم ئەهێنێت، جەنگ هەم ئەندامەکانی لەش لە مرۆڤەکان ئەسەنێتەوە و هەمیش جێگرەوەو کەلوپەلی دروستکراوی نازیندوو ئەخاتە شوێنیان\nلەوانەیە زۆرمان (کیسەڵەکان دەتوانن بفڕن) ـی بەهمەنی قوبادیمان بینیبیت بەڵام چەندمان هەستمان بە تەواوی دیمەنەکانی کردووەو لە کۆتاییدا دڵمان بۆ چیرۆکەکەی پڕبووە؟ لەوانەیە وەڵامەکەی ڕێژەیی بێت بەڵام هەموو فیلمێک بەشێکی تاریک و پەیامێکی هەیە مەگەر فیلمەکە تەنها مەبەست لێی کۆکردنەوەی سەرمایە بێت\nڕۆژهەڵاتی ناوەڕاست بەهۆی بە ڕێگابوونی بۆ بازرگانی لە کۆنداو، بوونی سامانی سروشتی بەنرخ و زەوی جیۆپۆلەتیکی گرنگ هەمیشە شوێنی ململانێ و کێبڕکێ گەورە دیبلۆماسی و نامەدەنیەکان بووە، لەدوای جەنگی یەکەمی جیهانی کە لاورانسی ئەرەبیا وەکو ڕێکخەر و ڕابەری ڕابەرایەتیکردنی عەرەبەکان دژ بە عوسمانیەکان ئەجەنگێت و پەیمانی ئازادی و مافی خۆبەڕێوەبەری بە عەرەبەکان ئەیات لە ئەگەری سەرکەوتنیان بەسەر عوسمانیەکان، بەڵام دوای بردنەوەی هاوپەیمانان و شکستی ئەڵمانیا و هاوپەیمانەکانی لە پەیمانی مارک سایکس و جۆرج پیکۆ ناوچەکە لەنێوان فەڕەنسا و بەڕیتانیا دابەش ئەکرێت و لوبنان و سوریا ئەبنە بەشی فەڕەنساو، عێراق و ناوچەکانی تر ئەبنە ئیمپریالیزمی بەڕیتانیا جا ئەمە ئەگەر بە ئاگاداری تۆماس ئێدوارد لاورانس بێت یان لەپشتیەوە بووبێت\nئەم جۆرە لە ئیمپریالیزم هەر زوو بەچەندین جۆر و شێواز شکست ئەخوات و نەتەوەکان داوای مافی خۆیان و نیشتیمان و کیانەکەیان ئەکەن، ئەم پشێویەش سەرئەکێشێت بۆ ئەوەی کە لاورانس لەسەر داوای چەرچڵ بێتەوە مەیدان و مەلەفی عێراق وەربگرێتەوە، دواتر شا فەیسەڵی یەکەم لە 1921ـدا بە پشتیوانی بەڕیتانیا شانشینی پاشایەتی عێراق دائەمەزرێنێت و عێراق لە ساڵی 1932 سەربەخۆی وەردەگرێت، دواتر بە چەند کودەتایەک عێراق لە پادشایەتیەوە ئەچێتە سەردەمی کۆماری تا هاتنی سەردەمی سەدام حسێن\nپەیامی فیلمەکەی بەهمەنی قوبادی بەجۆرێک لەجۆرەکان ئەوەیە کە خۆشەویستی ئەتوانێت شتی زۆر بگۆڕێت گەر نەتوانێت هەموو شت بگۆڕێت، ئەکرێت وابکات کەسەکە لە پرەنسیپەکانی خۆی لابدات و کەسی بەرامبەر بکات بەهەموو شتێکی ژیانی، بە جۆرێک کاراکتەری (کاک سەتەلایت) تەنها بۆ ڕاکێشانی سەرنجی کاراکتەری (ئاگرین)، مەلە ئەکات لەشوێنێک کە کەسانی تر تیای خنکاون، هەوڵی ڕزگارکردنی منداڵێک ئەدات لە مین کە هەڵگیراوەتەوە بەڵام ئەمە نهێنیەکە کە ئاگرین لە ئاشکراکردنی ئەترسێت و هەوڵی شاردنەوەی ئەدات\nلەڕاستیدا کیسەڵەکان ناتوانن بفڕن و نافڕن بەڵام لە سەردەمانێکدا وائەزانرێت کە جۆرێکی کیسەڵەکان ( کە ناوە زانستیەکەیان Halitestudineus volatus ـە) ئەو توانایەیان لەڕێی پەرەسەندنەوە بۆ خۆیان بنیادناوە لەڕێگای ipseKinesis ـەوە کە ئەمە جوڵەیە لەڕێی هەوڵدانی هزریەوە، ئەم جۆرە لە فڕینە سوودی ئەوەی گەیاندووە بە کیسەڵەکان کە بتوانن لە جێگەیەکی ناسەلامەتەوە بۆ نێستێکی سەلامەت و پارێزراو گەشت بکەن، کیسەڵەکانی ئەم فیلمە ئەوانەن کە لە دەست ڕژێمەکەی سەدام حسێن هەڵهاتوون و هەندێکیشیان لە هەڵەبجەوە بەناو زەبر و زۆر و گازی خنکێنەر و کوشندەی ئەو دەسەڵاتە فاشییە خۆیان گەیاندۆتە ناوچە سنوریەکان یان کۆمەڵگەی ئاوارەکان\nلە دیمەنێکی تەواو سینەماییدا کە دەستی قرتاوی پەیکەرەکەی سەدام حسێن ڕووەو ئاسمانە و زۆر زەلیلانە وەستاوە، دەرهێنەر دەیەوێت پێمان بڵێت چارەنووسی دیکتاتۆرەکان ئەمەیە، درەنگ یان زوو ئەوان ناچار ئەبن دەستەکانیان ئاوا ڕابگرن بەڵکو نەجاتیان ببێت بەڵام ئەوە کۆتایی ئەوانە، لە کۆتایدا ئەوەی هەیە جاڕی شەڕێکی ترە کە شەڕی سوونی و سووپای ئەمێریکایە، ئەو ڕاستییە دووپات ئەکاتەوە کە جەنگ تەنها پریشکێکی بەسە بۆ داگیرساندنی بەڵام هەزاران ساڵ و دەیان نەوەی ئەوێت بۆ ڕاگرتن و کوژاندنەوەی\nواقعێکی تر ئەوەیە کە منداڵەکان هیچیان ژیانی منداڵانەی خۆیان ناژین، ناچارن بۆ قووتی ژیانیان دەستەکانیان بخەنە مەترسیەوە بۆ ئەوەی پارچەکانی تری لەشیان بژی، ناچارن یاری بە مینەکان بکەن بۆ ئەوەی ژیان یاریان پێ نەکات، کاراکتەری کاک سەتەلایت لەهەندێک کات هەمان ئەو عەقڵیەتەی پارتە سیاسیەکانە کە تەنها سوودی مادی لە خراپترین شتەکانیشدا ئەبینن، لایەنی ڕۆشنبیری و خوێندن پشتگوێ خراوترین لایەنی فیلمەکەیە کە واقعێکە کاک سەتەلایت نایەوێت فێربن لەبەرئەوەی بە هۆشیاربوونەوەی منداڵەکان ئەو توانا سیحرییەی هەیەتی بۆ جوڵاندن و فەرمان پێکردنی منداڵەکان نامێنێت و چیتر بە چوار ووشەی ئەمێریکی ڤایبرێنت ناتوانێت فریویان بدات بۆیە کارئەکات بۆ ئەوەی هەموو ڕۆشنبیریەک لە خشتەی لێکدانا کورت بکاتەوە و تیاشیا سەرکەوتوو بووە\nکۆتا بەشی نووسینەکە لەسەر کاراکتەری ئاگرینە، ئەو پێی وایە کە هەموو دونیا وەکو ئەو سەربازانە خراپن کە هێرشیان کردە سەر، ئەو دونیای لەبەرچاوخراوەو چیدی ناتوانێت بژی، تاکە هۆکار بۆ ژیان لای ئەو، ئەو ویژدانە زیندووەیەتی کە بە ووشەی دایەی منداڵەکە ڕائەچڵەکێت بەڵام بە تێپەڕبوونی کات ئاسۆکان لەبەرچاوی تەنگ تر ئەبن و چیتر ویژدانی دەلاقەیەکی کراوەی نییە و سەرتاپا پارچەیەکە لەو دەستەی کە بەرزکراوەتەوە بۆ ئاسمان بەڵام کیسەڵەکان یەکجار فڕین و چیدی نافڕن!"
  },
  {
    "id": 130,
    "p": 130,
    "idPoster": "https://lh3.googleusercontent.com/dRJ8-mUu-NlZFVi8f_K55OmxUuQoFd4kzgg9IsRDet7otraYLeFYSLCk0R89DgnLbSUAff47mOZ0Y6tZ39zwCq3Ggq1lpmrSCqnmcw6-mDZfnUxNDez9HXkr_wTguUs0gBYO42PjGg=w2400",
    "typeFilm": "film",
    "typeDirector": "director",
    "memberNameEnglish": "daryan-jamal",
    "title": "The Blackboards 2000 & A Time For Drunken Horses 2000",
    "photo": "hourses.jpg",
    "writingN": "داریان جەمال",
    "nameF": "تەختەڕەشەکان ٢٠٠٠ & ساتێک بۆ مەستی ئەسپەکان ٢٠٠٠",
    "description": "\nساتێک بۆ مەستی ئەسپەکان و ساتێکیش بۆ بەهای ژیانی مرۆڤەکان\nئەم نووسینە زادەی بینینی دوو فیلمی بەهمەنی قوبادییە کە یەکێکیان خۆی دەرهێنەریەتی و ئەوی دیکەشیان یەکێکە لە کاراکتەرە سەرەکیەکانی فیلمەکە. فیلمی یەکەم تەختەڕەش و فیلمی دووەم ساتێک بۆ مەستی ئەسپەکانـە. ئەم دوو فیلمە لە چەند شتێک کۆکن و لە چەند شتێکی کەمی تر ناکۆکن. هۆکاری باس کردنی فیلمەکان پێکەوە بریتییە لە نزیکی هۆکار و ئامانجەکانی فیلمەکان لە یەکترەوە. یەکێک لە پرسیارەکانی هەردوو فیلمەکە بریتییە لە پرسی گەڕان بە دوای قووتی ژیاندا لەگەڵ جێگا و بەهای زانست لەم نێوانەدا، لە کاتێکدا کە مرۆڤەکانی ئەو جێگایە پێیان وایە زانست و خوێندن وەڵامی پرسیارەکانی ئەوان نییە بەڵکو ئەوە پێداویستییە سەرەتاییەکانی ژیانە کە لەپێش هەموو شتێکیانەوەیە\nسەمیرە مەخمەڵباف کچی گەورە دەرهێنەر موحسین مەخمەڵبافە. ئەو لە ژێر دەستی باوکیدا سینەمای ناسی و فێری دروستکردنی فیلم بوو. ئەو لە تەمەنی بیست ساڵی دووەم فیلمی بەناوی تەختەڕەش دروست کرد و توانی خەڵاتی چڵە خورمای ئاڵتونی کان ـی پێ بەدەستبهێنێت! سەمیرە لە دوای یەکەم فیلمی بەناوی سێو لە سەر سەختی ژیان لە وڵاتێکی پیاوسالاردا دەڵێت: لەدوای فیلمی یەکەمم، سێو، خەڵکانێکی زۆر پرسیاریان لێکردم دەربارەی ئێران. دەیانویست بزانن کە ئایا بەڕاست ئێران وڵاتێکە کە کچانی تەمەن 13 ساڵی تێدا کۆت و بەند بکرێت بۆ ماوەی 11 ساڵ! لە کاتێکدا کچێکی هەژدە ساڵ یەکەم فیلمی لە ڤیستیڤاڵی کان ـدا نمایش دەکرێت؟ من پێم وایە کە ئافرەتی ئێران وەکو کانیاوی سازگاری بەهاران وایە؛ تا زیاتر پەستانی بخەیتە سەر، هێز و توانایەکی زیاتر نمایش دەکەن کاتێک کە ئازاد دەبن\nچیرۆکی فیلمی یەکەم ئەوەیە کە بەهمەنی قوبادی بە کاراکتەری ڕێبوار لەگەڵ چەند هاوپیشەیەکیدا کە کۆمەڵێک فێرکەری گەڕۆکن بە تەختەڕەشەوە بە ناوچەکان دەگەڕێن بۆ ئەوەی فێرخواز بدۆزنەوە و خوێندەواریان فێربکەن، ئەوان هەوڵدەدەن لە ڕێگای بڵاوکردنەوەی هۆشیاریی و خوێندەواریی، شتێکی کەم پارە بۆ ژیان و زیندەگیان بەدەستبهێنن و لەگەڵیشی فێرخوازەکان فێربکەن. قورسی ژیانی کۆڵبەرەکان و کاریگەریە کەمەرشکێنەکانی ئابڵۆقە ئابووریەکان، تەواو تەنگی بە خەڵکی ئێران هەڵچنیوە. لەم فیلمەدا سەمیرە هەوڵ دەدات شوێنی خوێندن و مەعریفەت لە کۆمەڵگە دواکەوتووەکان و هەژارنشینەکان دیاری بکات. ئەو لە ڕێگەی وێنەگرتنێکی سادە و کاریگەرەوە دەچێتە نێو ژیانی کۆمەڵە کەسێکی کۆڵبەر لەگەڵ کۆمەڵە خەڵکێکی وون بوو. هەرچەن زۆرێک پێیان وایە کە سینەماتۆگرافی فیلمەکە لایەنێکی فەرامۆشکراوی فیلمەکەیە. بەڵام کەسانێکی تر هەن کە ئەوە بەرز هەڵدەسەنگێنن کە لەوێ چیاکان نە سپی پۆشن نە سەوز پۆشن. بەڵکو چیاکان ڕەنگێکی خاکی و سەختیان گرتووە و بە درێژایی فیلمەکە بینەر ئەمە دەبینێت وەکو بڵێی دەرهێنەر دەیەوێت لۆکەیشن و دەروونی ماندووی کارەکتەرەکان بە یەک بچوێنێت. دونیای کۆڵبەرەکان بریتییە لە باری گران و زەحمەت. لێرە چێژ بەخشترین شت بۆ ئەم دونیایە کەمێک پشوودان و چەند تمەنێکی کەمە وەکو کرێی بارکردنی بارەکانیان. هەرچەندە حکومەت ئاگاداری سەمیرە مەخمڵبافی کردەوە کە فیلمەکەی زۆر سیاسی نەبێت بەڵام بمانەوێت و نەمانەوێت فیلمەکە بەشی زۆری هیومانیزم و فۆڕماڵیزمە و کەمێک سیاسەتیشی تێدایە. لێرە گرنگی زۆر دراوە بە مرۆڤ بوون و فۆڕمی فیلمەکە. شان بە شانی ئەم بەشەی فیلمەکە گرووپێک لە خەڵکی بۆ ناوچەکەی خۆیان دەگەڕێن و شوناسیان دیارنییە\nئەوان کەمینەیەکی وون بوون کە پێدەچێت گرووپێکی ئاوارەبن و مەبەست و پەیامێکی سیاسی لە پشت ئەمەوە بێت بە تایبەت کە نیزاعی دەوڵەت لەگەڵ کورددا نیزاعێکی مەزهەبی-ئاینییە بە پێچەوانەی دەوڵەتی تورکیاوە کە نیزاعی لەگەڵ کورددا نیزاعێکی نەتەوەییە. پەیامی ئەم سایدستۆرییە هەرچی بێت کۆتاییەکەی بۆسە و کەمینەی دەوڵەتە بۆی؛ ڕوونە کە سیاسەتی ئاگر و ئاسنە دژ بە نەتەوە و ئاین و کەلتورەکانی تر. دواتر ئەوە ئاشکرا دەبێت کە ئەمانە خەڵکی هەڵەبجەن و لەکاتی کیمیاباران ئاوارەبوون و دەیانەوێت بچنەوە زێدی خۆیان. کۆتایی فیلمەکە شتێکی تایبەتە کە باس ناکرێت و بینەر پێویستە خۆی بیبینێت\nکاراکتەری ڕێبوار و هاوپیشەکانی پێی بزانن یاخود پێی نەزانن، خەریکی بڵاوکردنەوەی هۆشیاریەکی سنوردارن کە لەوانەیە ببێتە مەترسی بۆ سەر دەوڵەت. تەختەڕەشەکان مێشک ڕەشەکانی دەوڵەتن و خوێندەواریی و هۆشیارییش تەباشیرن بۆ سپی کردنەوەی ئەم تەختەڕەشانە!\nبەڵام لە فیلمی دووەم، ساتێک بۆ مەستی ئەسپەکان بەهمەنی قوبادی زیرەکانە هۆکاری دەرئەنجامی فیلمی یەکەم دەخاتە ڕوو. لێرەدا بەهمەنی قوبادی ئەچێتە پێشەوە لە بابەتەکە و بە تەواوی تێکەڵ بە ژیانی سەخت و دژواری کۆڵبەرەکان دەبێت. ئەو هەوڵ بۆ کردنەوەی ئەو گرێیە دەدات کە بۆچی خوێندن وا بێزراوە لە فیلمی تەختەڕەش. وەڵامەکە تا ڕادەیەکی زۆر بەوە خۆی نمایش ئەکات کە پێویستیەکان پێش هەمووشتێکی ترن. لێرە بە نزیکەیی خوێندن بەهای نییە چونکە سەختی دابینکردنی پێداویستییە سەرەتاییەکانی مرۆڤەکان لە ئاستێکی زۆر بەرز دایە. بە پێچەوانەوەی ئەوەی کە دیدی ڕۆژئاواییەکان بۆ خوێندن؛ ئەوەیە کە دێن لەدوای کاول بوونی شارەکان یەکەم کاریان دروستکردنەوەی قوتابخانەکانە بۆ ئەوەی خوێندن ڕانەوەستێت. بەڵام لێرە خوێندن هیچ مانایەکی ئەوتۆی نییە ئەمەش بۆ ئەوە دەگەڕێتەوە کە خۆراک و ئاسایشی خۆراک لە مەترسی دایە. هەژاری و نەبوونی گەشتۆتە ئاستێکی زۆر مەترسیدار. مەرگ و تفەنگ و کەمین ـەکان لە هەموو جێگایەکن!\nپرسیارێک دێتە پێشەوە کە ئایا خوێندنیش پێویستیەکی ژیانی مرۆڤ نییە؟ لێرەدا بەربەستەکانی ژیانی مرۆڤە کۆڵبەریەکان دێنە گۆو دەڵێن: مین و کەمین و قورسی ژیان بەربەستن لە بەردەم خودی ژیان، چجای خوێندن. بەڵێ لەسەر کاغەز، خوێندن و مەعریفەت لەودیو سنورە ماددی و مەعنەویەکانەوەن بەڵام بە هۆی سەختی ژین و مانەوەی کەمی مرۆڤەکان لە ژیان هەر بە ئەندازەی ئەو چایەی کە ئەیوب خواردیەوە لەو دیو سنورەکانەوە، مرۆڤەکان دێن و دەڕۆن و بە خوێندن ڕاناگەن. هەندێکجار مین و کەمینەکانیش وایان لێ دەکەن کە بە ژیانیش ڕانەگەن\nلە درێژەی فیلمەکاندا ئەوە دەبینین کە هۆکاری بێزراوبوونی خوێندن بەشێکی بۆ پێویست نەبوونەکەی دەگەڕێتەوە و بەشێکیشی بۆ ئەوە دەگەڕێتەوە کە منداڵەکان گەورەبوون و ئەو توانا و وزەیەی منداڵیان لە کاری کۆڵبەریدا بەگەڕخستووە و شتێک نەماوە بۆ خوێندن. سەختی ژیان نەک نرخ و بەهای خوێندنی هێناوەتە خوارەوە بەڵکو نرخی ژیانی مرۆڤەکانیشی هێناوەتە خوارەوە. ڕۆژین کاراکتەرێکە لە فیلمی ساتێک بۆ مەستی ئەسپەکان. ئەو بۆ درێژکردنەوەی ژیانی برا خاوەن پێداویستییە تایبەتەکەی بۆ ماوەی چەند مانگێک، ئامادەیە خۆی بکات بە قۆچی قوربانی و شوو بە کەسێک بکات. تاوەکو لە بەرامبەر ئەم هاوسەرگیریەدا، شیربایی وەربگرێت و بەوە خەرجی نەشتەرگەریی براکەی دابین بکات\nلە فیلمی یەکەم ڕێبوار پارچە نانێکی دەست دەکەوێت لە بەرامبەر فێرکردنی شێوازی نووسینی ناوی کۆڵبەرەکە کە هەر ناوی ڕێبواری هەیە، ڕێبوارێک هەم لە ژیان و هەم لە کاروانی کۆڵبەران! سەعیدی هاوڕێشی نەک هەر فێرخوازی دەستناکەوێت تا دەرسیان دابدات، بەڵکو تەختە ڕەشەکەشی ئەخاتە خزمەتی نەخۆشێکەوە بۆ پەنجا دانە گوێزێک! کاتێک کە بەردەوام ئەبیت لە سەیرکردنی فیلمەکە، دەبینیت ژیانی ئەوان کورت ترە لەوەی تۆ پێشبینی دەکەیت و چاوی پێشبینی ئەوان، دووربین ترە لەوەی تۆ پێشبینی دەکەیت. ڕێبواری فێرخواز ناوی خۆی فێردەبێت بەڵام ژیان مەودا نادات و، کەمینێک دەبێتە هۆی کۆتایی پێ هاتنی خۆی و مەعریفەتە کەم و کورت مەوداکەی. بۆ ئەمەش لە فیلمی دووەم ئەسپەکان بۆ نەچەشتنی تاڵی ژیانی خۆیان و ئەم ژیانە بە بادە خۆیان مەست دەکەن\nپیاو سالاری و زاڵبوونی نێر واقعێکی تاڵی فیلمەکانن، هاوسەرگیری بە زۆر و ئامانجدار بە شیربایی و قوتی ژیان، خاڵێکی ڕەشی تری ئەم تەختەڕەشەن. کڕین و فرۆشتن و گۆڕینەوەی مرۆڤ بە ئاژەڵ، سەودایەکی تری ئەم ئەتمۆسفیرەن. بازرگانی لەو دیو خاڵە سنوریەکانەوە زستانێکی بێ ڕەحمە و دڵرەقە لەوانەیە تەنها ئەسپەکان بە مەستی توانای ئەزموون کردن و دەرچوونیان هەبێت پێیدا!"
  },
  {
    "id": 131,
    "p": 131,
    "typeFilm": "",
    "typeDirector": "",
    "memberNameEnglish": "daryan-jamal",
    "title": "The Blackboards 2000",
    "photo": "hourses2.jpg",
    "writingN": "داریان جەمال",
    "nameF": "تەختەڕەشەکان ٢٠٠٠",
    "description": "\nساتێک بۆ مەستی ئەسپەکان و ساتێکیش بۆ بەهای ژیانی مرۆڤەکان\nئەم نووسینە زادەی بینینی دوو فیلمی بەهمەنی قوبادییە کە یەکێکیان خۆی دەرهێنەریەتی و ئەوی دیکەشیان یەکێکە لە کاراکتەرە سەرەکیەکانی فیلمەکە. فیلمی یەکەم تەختەڕەش و فیلمی دووەم ساتێک بۆ مەستی ئەسپەکانـە. ئەم دوو فیلمە لە چەند شتێک کۆکن و لە چەند شتێکی کەمی تر ناکۆکن. هۆکاری باس کردنی فیلمەکان پێکەوە بریتییە لە نزیکی هۆکار و ئامانجەکانی فیلمەکان لە یەکترەوە. یەکێک لە پرسیارەکانی هەردوو فیلمەکە بریتییە لە پرسی گەڕان بە دوای قووتی ژیاندا لەگەڵ جێگا و بەهای زانست لەم نێوانەدا، لە کاتێکدا کە مرۆڤەکانی ئەو جێگایە پێیان وایە زانست و خوێندن وەڵامی پرسیارەکانی ئەوان نییە بەڵکو ئەوە پێداویستییە سەرەتاییەکانی ژیانە کە لەپێش هەموو شتێکیانەوەیە\nسەمیرە مەخمەڵباف کچی گەورە دەرهێنەر موحسین مەخمەڵبافە. ئەو لە ژێر دەستی باوکیدا سینەمای ناسی و فێری دروستکردنی فیلم بوو. ئەو لە تەمەنی بیست ساڵی دووەم فیلمی بەناوی تەختەڕەش دروست کرد و توانی خەڵاتی چڵە خورمای ئاڵتونی کان ـی پێ بەدەستبهێنێت! سەمیرە لە دوای یەکەم فیلمی بەناوی سێو لە سەر سەختی ژیان لە وڵاتێکی پیاوسالاردا دەڵێت: لەدوای فیلمی یەکەمم، سێو، خەڵکانێکی زۆر پرسیاریان لێکردم دەربارەی ئێران. دەیانویست بزانن کە ئایا بەڕاست ئێران وڵاتێکە کە کچانی تەمەن 13 ساڵی تێدا کۆت و بەند بکرێت بۆ ماوەی 11 ساڵ! لە کاتێکدا کچێکی هەژدە ساڵ یەکەم فیلمی لە ڤیستیڤاڵی کان ـدا نمایش دەکرێت؟ من پێم وایە کە ئافرەتی ئێران وەکو کانیاوی سازگاری بەهاران وایە؛ تا زیاتر پەستانی بخەیتە سەر، هێز و توانایەکی زیاتر نمایش دەکەن کاتێک کە ئازاد دەبن\nچیرۆکی فیلمی یەکەم ئەوەیە کە بەهمەنی قوبادی بە کاراکتەری ڕێبوار لەگەڵ چەند هاوپیشەیەکیدا کە کۆمەڵێک فێرکەری گەڕۆکن بە تەختەڕەشەوە بە ناوچەکان دەگەڕێن بۆ ئەوەی فێرخواز بدۆزنەوە و خوێندەواریان فێربکەن، ئەوان هەوڵدەدەن لە ڕێگای بڵاوکردنەوەی هۆشیاریی و خوێندەواریی، شتێکی کەم پارە بۆ ژیان و زیندەگیان بەدەستبهێنن و لەگەڵیشی فێرخوازەکان فێربکەن. قورسی ژیانی کۆڵبەرەکان و کاریگەریە کەمەرشکێنەکانی ئابڵۆقە ئابووریەکان، تەواو تەنگی بە خەڵکی ئێران هەڵچنیوە. لەم فیلمەدا سەمیرە هەوڵ دەدات شوێنی خوێندن و مەعریفەت لە کۆمەڵگە دواکەوتووەکان و هەژارنشینەکان دیاری بکات. ئەو لە ڕێگەی وێنەگرتنێکی سادە و کاریگەرەوە دەچێتە نێو ژیانی کۆمەڵە کەسێکی کۆڵبەر لەگەڵ کۆمەڵە خەڵکێکی وون بوو. هەرچەن زۆرێک پێیان وایە کە سینەماتۆگرافی فیلمەکە لایەنێکی فەرامۆشکراوی فیلمەکەیە. بەڵام کەسانێکی تر هەن کە ئەوە بەرز هەڵدەسەنگێنن کە لەوێ چیاکان نە سپی پۆشن نە سەوز پۆشن. بەڵکو چیاکان ڕەنگێکی خاکی و سەختیان گرتووە و بە درێژایی فیلمەکە بینەر ئەمە دەبینێت وەکو بڵێی دەرهێنەر دەیەوێت لۆکەیشن و دەروونی ماندووی کارەکتەرەکان بە یەک بچوێنێت. دونیای کۆڵبەرەکان بریتییە لە باری گران و زەحمەت. لێرە چێژ بەخشترین شت بۆ ئەم دونیایە کەمێک پشوودان و چەند تمەنێکی کەمە وەکو کرێی بارکردنی بارەکانیان. هەرچەندە حکومەت ئاگاداری سەمیرە مەخمڵبافی کردەوە کە فیلمەکەی زۆر سیاسی نەبێت بەڵام بمانەوێت و نەمانەوێت فیلمەکە بەشی زۆری هیومانیزم و فۆڕماڵیزمە و کەمێک سیاسەتیشی تێدایە. لێرە گرنگی زۆر دراوە بە مرۆڤ بوون و فۆڕمی فیلمەکە. شان بە شانی ئەم بەشەی فیلمەکە گرووپێک لە خەڵکی بۆ ناوچەکەی خۆیان دەگەڕێن و شوناسیان دیارنییە\nئەوان کەمینەیەکی وون بوون کە پێدەچێت گرووپێکی ئاوارەبن و مەبەست و پەیامێکی سیاسی لە پشت ئەمەوە بێت بە تایبەت کە نیزاعی دەوڵەت لەگەڵ کورددا نیزاعێکی مەزهەبی-ئاینییە بە پێچەوانەی دەوڵەتی تورکیاوە کە نیزاعی لەگەڵ کورددا نیزاعێکی نەتەوەییە. پەیامی ئەم سایدستۆرییە هەرچی بێت کۆتاییەکەی بۆسە و کەمینەی دەوڵەتە بۆی؛ ڕوونە کە سیاسەتی ئاگر و ئاسنە دژ بە نەتەوە و ئاین و کەلتورەکانی تر. دواتر ئەوە ئاشکرا دەبێت کە ئەمانە خەڵکی هەڵەبجەن و لەکاتی کیمیاباران ئاوارەبوون و دەیانەوێت بچنەوە زێدی خۆیان. کۆتایی فیلمەکە شتێکی تایبەتە کە باس ناکرێت و بینەر پێویستە خۆی بیبینێت\nکاراکتەری ڕێبوار و هاوپیشەکانی پێی بزانن یاخود پێی نەزانن، خەریکی بڵاوکردنەوەی هۆشیاریەکی سنوردارن کە لەوانەیە ببێتە مەترسی بۆ سەر دەوڵەت. تەختەڕەشەکان مێشک ڕەشەکانی دەوڵەتن و خوێندەواریی و هۆشیارییش تەباشیرن بۆ سپی کردنەوەی ئەم تەختەڕەشانە!\nبەڵام لە فیلمی دووەم، ساتێک بۆ مەستی ئەسپەکان بەهمەنی قوبادی زیرەکانە هۆکاری دەرئەنجامی فیلمی یەکەم دەخاتە ڕوو. لێرەدا بەهمەنی قوبادی ئەچێتە پێشەوە لە بابەتەکە و بە تەواوی تێکەڵ بە ژیانی سەخت و دژواری کۆڵبەرەکان دەبێت. ئەو هەوڵ بۆ کردنەوەی ئەو گرێیە دەدات کە بۆچی خوێندن وا بێزراوە لە فیلمی تەختەڕەش. وەڵامەکە تا ڕادەیەکی زۆر بەوە خۆی نمایش ئەکات کە پێویستیەکان پێش هەمووشتێکی ترن. لێرە بە نزیکەیی خوێندن بەهای نییە چونکە سەختی دابینکردنی پێداویستییە سەرەتاییەکانی مرۆڤەکان لە ئاستێکی زۆر بەرز دایە. بە پێچەوانەوەی ئەوەی کە دیدی ڕۆژئاواییەکان بۆ خوێندن؛ ئەوەیە کە دێن لەدوای کاول بوونی شارەکان یەکەم کاریان دروستکردنەوەی قوتابخانەکانە بۆ ئەوەی خوێندن ڕانەوەستێت. بەڵام لێرە خوێندن هیچ مانایەکی ئەوتۆی نییە ئەمەش بۆ ئەوە دەگەڕێتەوە کە خۆراک و ئاسایشی خۆراک لە مەترسی دایە. هەژاری و نەبوونی گەشتۆتە ئاستێکی زۆر مەترسیدار. مەرگ و تفەنگ و کەمین ـەکان لە هەموو جێگایەکن!\nپرسیارێک دێتە پێشەوە کە ئایا خوێندنیش پێویستیەکی ژیانی مرۆڤ نییە؟ لێرەدا بەربەستەکانی ژیانی مرۆڤە کۆڵبەریەکان دێنە گۆو دەڵێن: مین و کەمین و قورسی ژیان بەربەستن لە بەردەم خودی ژیان، چجای خوێندن. بەڵێ لەسەر کاغەز، خوێندن و مەعریفەت لەودیو سنورە ماددی و مەعنەویەکانەوەن بەڵام بە هۆی سەختی ژین و مانەوەی کەمی مرۆڤەکان لە ژیان هەر بە ئەندازەی ئەو چایەی کە ئەیوب خواردیەوە لەو دیو سنورەکانەوە، مرۆڤەکان دێن و دەڕۆن و بە خوێندن ڕاناگەن. هەندێکجار مین و کەمینەکانیش وایان لێ دەکەن کە بە ژیانیش ڕانەگەن\nلە درێژەی فیلمەکاندا ئەوە دەبینین کە هۆکاری بێزراوبوونی خوێندن بەشێکی بۆ پێویست نەبوونەکەی دەگەڕێتەوە و بەشێکیشی بۆ ئەوە دەگەڕێتەوە کە منداڵەکان گەورەبوون و ئەو توانا و وزەیەی منداڵیان لە کاری کۆڵبەریدا بەگەڕخستووە و شتێک نەماوە بۆ خوێندن. سەختی ژیان نەک نرخ و بەهای خوێندنی هێناوەتە خوارەوە بەڵکو نرخی ژیانی مرۆڤەکانیشی هێناوەتە خوارەوە. ڕۆژین کاراکتەرێکە لە فیلمی ساتێک بۆ مەستی ئەسپەکان. ئەو بۆ درێژکردنەوەی ژیانی برا خاوەن پێداویستییە تایبەتەکەی بۆ ماوەی چەند مانگێک، ئامادەیە خۆی بکات بە قۆچی قوربانی و شوو بە کەسێک بکات. تاوەکو لە بەرامبەر ئەم هاوسەرگیریەدا، شیربایی وەربگرێت و بەوە خەرجی نەشتەرگەریی براکەی دابین بکات\nلە فیلمی یەکەم ڕێبوار پارچە نانێکی دەست دەکەوێت لە بەرامبەر فێرکردنی شێوازی نووسینی ناوی کۆڵبەرەکە کە هەر ناوی ڕێبواری هەیە، ڕێبوارێک هەم لە ژیان و هەم لە کاروانی کۆڵبەران! سەعیدی هاوڕێشی نەک هەر فێرخوازی دەستناکەوێت تا دەرسیان دابدات، بەڵکو تەختە ڕەشەکەشی ئەخاتە خزمەتی نەخۆشێکەوە بۆ پەنجا دانە گوێزێک! کاتێک کە بەردەوام ئەبیت لە سەیرکردنی فیلمەکە، دەبینیت ژیانی ئەوان کورت ترە لەوەی تۆ پێشبینی دەکەیت و چاوی پێشبینی ئەوان، دووربین ترە لەوەی تۆ پێشبینی دەکەیت. ڕێبواری فێرخواز ناوی خۆی فێردەبێت بەڵام ژیان مەودا نادات و، کەمینێک دەبێتە هۆی کۆتایی پێ هاتنی خۆی و مەعریفەتە کەم و کورت مەوداکەی. بۆ ئەمەش لە فیلمی دووەم ئەسپەکان بۆ نەچەشتنی تاڵی ژیانی خۆیان و ئەم ژیانە بە بادە خۆیان مەست دەکەن\nپیاو سالاری و زاڵبوونی نێر واقعێکی تاڵی فیلمەکانن، هاوسەرگیری بە زۆر و ئامانجدار بە شیربایی و قوتی ژیان، خاڵێکی ڕەشی تری ئەم تەختەڕەشەن. کڕین و فرۆشتن و گۆڕینەوەی مرۆڤ بە ئاژەڵ، سەودایەکی تری ئەم ئەتمۆسفیرەن. بازرگانی لەو دیو خاڵە سنوریەکانەوە زستانێکی بێ ڕەحمە و دڵرەقە لەوانەیە تەنها ئەسپەکان بە مەستی توانای ئەزموون کردن و دەرچوونیان هەبێت پێیدا!"
  },
  {
    "id": 132,
    "p": 132,
    "typeFilm": "",
    "typeTop": "",
    "typeDirector": "",
    "memberNameEnglish": "daryan-jamal",
    "title": "A Time For Drunken Horses 2000",
    "photo": "hourses3.jpg",
    "writingN": "داریان جەمال",
    "nameF": "تەختەڕەشەکان ٢٠٠٠",
    "description": "\nساتێک بۆ مەستی ئەسپەکان و ساتێکیش بۆ بەهای ژیانی مرۆڤەکان\nئەم نووسینە زادەی بینینی دوو فیلمی بەهمەنی قوبادییە کە یەکێکیان خۆی دەرهێنەریەتی و ئەوی دیکەشیان یەکێکە لە کاراکتەرە سەرەکیەکانی فیلمەکە. فیلمی یەکەم تەختەڕەش و فیلمی دووەم ساتێک بۆ مەستی ئەسپەکانـە. ئەم دوو فیلمە لە چەند شتێک کۆکن و لە چەند شتێکی کەمی تر ناکۆکن. هۆکاری باس کردنی فیلمەکان پێکەوە بریتییە لە نزیکی هۆکار و ئامانجەکانی فیلمەکان لە یەکترەوە. یەکێک لە پرسیارەکانی هەردوو فیلمەکە بریتییە لە پرسی گەڕان بە دوای قووتی ژیاندا لەگەڵ جێگا و بەهای زانست لەم نێوانەدا، لە کاتێکدا کە مرۆڤەکانی ئەو جێگایە پێیان وایە زانست و خوێندن وەڵامی پرسیارەکانی ئەوان نییە بەڵکو ئەوە پێداویستییە سەرەتاییەکانی ژیانە کە لەپێش هەموو شتێکیانەوەیە\nسەمیرە مەخمەڵباف کچی گەورە دەرهێنەر موحسین مەخمەڵبافە. ئەو لە ژێر دەستی باوکیدا سینەمای ناسی و فێری دروستکردنی فیلم بوو. ئەو لە تەمەنی بیست ساڵی دووەم فیلمی بەناوی تەختەڕەش دروست کرد و توانی خەڵاتی چڵە خورمای ئاڵتونی کان ـی پێ بەدەستبهێنێت! سەمیرە لە دوای یەکەم فیلمی بەناوی سێو لە سەر سەختی ژیان لە وڵاتێکی پیاوسالاردا دەڵێت: لەدوای فیلمی یەکەمم، سێو، خەڵکانێکی زۆر پرسیاریان لێکردم دەربارەی ئێران. دەیانویست بزانن کە ئایا بەڕاست ئێران وڵاتێکە کە کچانی تەمەن 13 ساڵی تێدا کۆت و بەند بکرێت بۆ ماوەی 11 ساڵ! لە کاتێکدا کچێکی هەژدە ساڵ یەکەم فیلمی لە ڤیستیڤاڵی کان ـدا نمایش دەکرێت؟ من پێم وایە کە ئافرەتی ئێران وەکو کانیاوی سازگاری بەهاران وایە؛ تا زیاتر پەستانی بخەیتە سەر، هێز و توانایەکی زیاتر نمایش دەکەن کاتێک کە ئازاد دەبن\nچیرۆکی فیلمی یەکەم ئەوەیە کە بەهمەنی قوبادی بە کاراکتەری ڕێبوار لەگەڵ چەند هاوپیشەیەکیدا کە کۆمەڵێک فێرکەری گەڕۆکن بە تەختەڕەشەوە بە ناوچەکان دەگەڕێن بۆ ئەوەی فێرخواز بدۆزنەوە و خوێندەواریان فێربکەن، ئەوان هەوڵدەدەن لە ڕێگای بڵاوکردنەوەی هۆشیاریی و خوێندەواریی، شتێکی کەم پارە بۆ ژیان و زیندەگیان بەدەستبهێنن و لەگەڵیشی فێرخوازەکان فێربکەن. قورسی ژیانی کۆڵبەرەکان و کاریگەریە کەمەرشکێنەکانی ئابڵۆقە ئابووریەکان، تەواو تەنگی بە خەڵکی ئێران هەڵچنیوە. لەم فیلمەدا سەمیرە هەوڵ دەدات شوێنی خوێندن و مەعریفەت لە کۆمەڵگە دواکەوتووەکان و هەژارنشینەکان دیاری بکات. ئەو لە ڕێگەی وێنەگرتنێکی سادە و کاریگەرەوە دەچێتە نێو ژیانی کۆمەڵە کەسێکی کۆڵبەر لەگەڵ کۆمەڵە خەڵکێکی وون بوو. هەرچەن زۆرێک پێیان وایە کە سینەماتۆگرافی فیلمەکە لایەنێکی فەرامۆشکراوی فیلمەکەیە. بەڵام کەسانێکی تر هەن کە ئەوە بەرز هەڵدەسەنگێنن کە لەوێ چیاکان نە سپی پۆشن نە سەوز پۆشن. بەڵکو چیاکان ڕەنگێکی خاکی و سەختیان گرتووە و بە درێژایی فیلمەکە بینەر ئەمە دەبینێت وەکو بڵێی دەرهێنەر دەیەوێت لۆکەیشن و دەروونی ماندووی کارەکتەرەکان بە یەک بچوێنێت. دونیای کۆڵبەرەکان بریتییە لە باری گران و زەحمەت. لێرە چێژ بەخشترین شت بۆ ئەم دونیایە کەمێک پشوودان و چەند تمەنێکی کەمە وەکو کرێی بارکردنی بارەکانیان. هەرچەندە حکومەت ئاگاداری سەمیرە مەخمڵبافی کردەوە کە فیلمەکەی زۆر سیاسی نەبێت بەڵام بمانەوێت و نەمانەوێت فیلمەکە بەشی زۆری هیومانیزم و فۆڕماڵیزمە و کەمێک سیاسەتیشی تێدایە. لێرە گرنگی زۆر دراوە بە مرۆڤ بوون و فۆڕمی فیلمەکە. شان بە شانی ئەم بەشەی فیلمەکە گرووپێک لە خەڵکی بۆ ناوچەکەی خۆیان دەگەڕێن و شوناسیان دیارنییە\nئەوان کەمینەیەکی وون بوون کە پێدەچێت گرووپێکی ئاوارەبن و مەبەست و پەیامێکی سیاسی لە پشت ئەمەوە بێت بە تایبەت کە نیزاعی دەوڵەت لەگەڵ کورددا نیزاعێکی مەزهەبی-ئاینییە بە پێچەوانەی دەوڵەتی تورکیاوە کە نیزاعی لەگەڵ کورددا نیزاعێکی نەتەوەییە. پەیامی ئەم سایدستۆرییە هەرچی بێت کۆتاییەکەی بۆسە و کەمینەی دەوڵەتە بۆی؛ ڕوونە کە سیاسەتی ئاگر و ئاسنە دژ بە نەتەوە و ئاین و کەلتورەکانی تر. دواتر ئەوە ئاشکرا دەبێت کە ئەمانە خەڵکی هەڵەبجەن و لەکاتی کیمیاباران ئاوارەبوون و دەیانەوێت بچنەوە زێدی خۆیان. کۆتایی فیلمەکە شتێکی تایبەتە کە باس ناکرێت و بینەر پێویستە خۆی بیبینێت\nکاراکتەری ڕێبوار و هاوپیشەکانی پێی بزانن یاخود پێی نەزانن، خەریکی بڵاوکردنەوەی هۆشیاریەکی سنوردارن کە لەوانەیە ببێتە مەترسی بۆ سەر دەوڵەت. تەختەڕەشەکان مێشک ڕەشەکانی دەوڵەتن و خوێندەواریی و هۆشیارییش تەباشیرن بۆ سپی کردنەوەی ئەم تەختەڕەشانە!\nبەڵام لە فیلمی دووەم، ساتێک بۆ مەستی ئەسپەکان بەهمەنی قوبادی زیرەکانە هۆکاری دەرئەنجامی فیلمی یەکەم دەخاتە ڕوو. لێرەدا بەهمەنی قوبادی ئەچێتە پێشەوە لە بابەتەکە و بە تەواوی تێکەڵ بە ژیانی سەخت و دژواری کۆڵبەرەکان دەبێت. ئەو هەوڵ بۆ کردنەوەی ئەو گرێیە دەدات کە بۆچی خوێندن وا بێزراوە لە فیلمی تەختەڕەش. وەڵامەکە تا ڕادەیەکی زۆر بەوە خۆی نمایش ئەکات کە پێویستیەکان پێش هەمووشتێکی ترن. لێرە بە نزیکەیی خوێندن بەهای نییە چونکە سەختی دابینکردنی پێداویستییە سەرەتاییەکانی مرۆڤەکان لە ئاستێکی زۆر بەرز دایە. بە پێچەوانەوەی ئەوەی کە دیدی ڕ��ژئاواییەکان بۆ خوێندن؛ ئەوەیە کە دێن لەدوای کاول بوونی شارەکان یەک��م کاریان دروستکردنەوەی قوتابخانەکانە بۆ ئەوەی خوێندن ڕانەوەستێت. بەڵام لێرە خوێندن هیچ مانایەکی ئەوتۆی نییە ئەمەش بۆ ئەوە دەگەڕێتەوە کە خۆراک و ئاسایشی خۆراک لە مەترسی دایە. هەژاری و نەبوونی گەشتۆتە ئاستێکی زۆر مەترسیدار. مەرگ و تفەنگ و کەمین ـەکان لە هەموو جێگایەکن!\nپرسیارێک دێتە پێشەوە کە ئایا خوێندنیش پێویستیەکی ژیانی مرۆڤ نییە؟ لێرەدا بەربەستەکانی ژیانی مرۆڤە کۆڵبەریەکان دێنە گۆو دەڵێن: مین و کەمین و قورسی ژیان بەربەستن لە بەردەم خودی ژیان، چجای خوێندن. بەڵێ لەسەر کاغەز، خوێندن و مەعریفەت لەودیو سنورە ماددی و مەعنەویەکانەوەن بەڵام بە هۆی سەختی ژین و مانەوەی کەمی مرۆڤەکان لە ژیان هەر بە ئەندازەی ئەو چایەی کە ئەیوب خواردیەوە لەو دیو سنورەکانەوە، مرۆڤەکان دێن و دەڕۆن و بە خوێندن ڕاناگەن. هەندێکجار مین و کەمینەکانیش وایان لێ دەکەن کە بە ژیانیش ڕانەگەن\nلە درێژەی فیلمەکاندا ئەوە دەبینین کە هۆکاری بێزراوبوونی خوێندن بەشێکی بۆ پێویست نەبوونەکەی دەگەڕێتەوە و بەشێکیشی بۆ ئەوە دەگەڕێتەوە کە منداڵەکان گەورەبوون و ئەو توانا و وزەیەی منداڵیان لە کاری کۆڵبەریدا بەگەڕخستووە و شتێک نەماوە بۆ خوێندن. سەختی ژیان نەک نرخ و بەهای خوێندنی هێناوەتە خوارەوە بەڵکو نرخی ژیانی مرۆڤەکانیشی هێناوەتە خوارەوە. ڕۆژین کاراکتەرێکە لە فیلمی ساتێک بۆ مەستی ئەسپەکان. ئەو بۆ درێژکردنەوەی ژیانی برا خاوەن پێداویستییە تایبەتەکەی بۆ ماوەی چەند مانگێک، ئامادەیە خۆی بکات بە قۆچی قوربانی و شوو بە کەسێک بکات. تاوەکو لە بەرامبەر ئەم هاوسەرگیریەدا، شیربایی وەربگرێت و بەوە خەرجی نەشتەرگەریی براکەی دابین بکات\nلە فیلمی یەکەم ڕێبوار پارچە نانێکی دەست دەکەوێت لە بەرامبەر فێرکردنی شێوازی نووسینی ناوی کۆڵبەرەکە کە هەر ناوی ڕێبواری هەیە، ڕێبوارێک هەم لە ژیان و هەم لە کاروانی کۆڵبەران! سەعیدی هاوڕێشی نەک هەر فێرخوازی دەستناکەوێت تا دەرسیان دابدات، بەڵکو تەختە ڕەشەکەشی ئەخاتە خزمەتی نەخۆشێکەوە بۆ پەنجا دانە گوێزێک! کاتێک کە بەردەوام ئەبیت لە سەیرکردنی فیلمەکە، دەبینیت ژیانی ئەوان کورت ترە لەوەی تۆ پێشبینی دەکەیت و چاوی پێشبینی ئەوان، دووربین ترە لەوەی تۆ پێشبینی دەکەیت. ڕێبواری فێرخواز ناوی خۆی فێردەبێت بەڵام ژیان مەودا نادات و، کەمینێک دەبێتە هۆی کۆتایی پێ هاتنی خۆی و مەعریفەتە کەم و کورت مەوداکەی. بۆ ئەمەش لە فیلمی دووەم ئەسپەکان بۆ نەچەشتنی تاڵی ژیانی خۆیان و ئەم ژیانە بە بادە خۆیان مەست دەکەن\nپیاو سالاری و زاڵبوونی نێر واقعێکی تاڵی فیلمەکانن، هاوسەرگیری بە زۆر و ئامانجدار بە شیربایی و قوتی ژیان، خاڵێکی ڕەشی تری ئەم تەختەڕەشەن. کڕین و فرۆشتن و گۆڕینەوەی مرۆڤ بە ئاژەڵ، سەودایەکی تری ئەم ئەتمۆسفیرەن. بازرگانی لەو دیو خاڵە سنوریەکانەوە زستانێکی بێ ڕەحمە و دڵرەقە لەوانەیە تەنها ئەسپەکان بە مەستی توانای ئەزموون کردن و دەرچوونیان هەبێت پێیدا!"
  },
  {
    "id": 133,
    "p": 133,
    "idPoster": "https://lh3.googleusercontent.com/Fx6YcnWUQbS3Uq2hMgmfpM9kQXpKb22dxhsTfbdyH3aUgrq749Wmjbi5ju0_bVYfdiF7pKO2vUV2EnGMmOZ8svW-1Vf0RpNenXe37ruz6YS6QQmBb3Qlq7114BqZpRLP1KrxmyElmw=w2400",
    "typeFilm": "film",
    "typeTop": "top",
    "memberNameEnglish": "daryan-jamal",
    "title": "Vertigo 1958",
    "photo": "vertigoP.jpg",
    "writingN": "داریان جەمال",
    "nameF": "گێژخواردن ١٩٥٨",
    "description": "\nڤێرتیگۆ، ترسێکی تری لە فرەیم ـنراوی ئالفرێد هیچکۆک\nفۆبیا بریتییە لە ترسێک کە کەسێک بۆ شتێکی دیاریکراوی هەیە وە فۆبیا چەندین جۆر و شێوەی هەیە، یەکێک لەو ترسانەش ئەکرۆپلۆبیا یە کە ترسە لە بەرزی. ئالفرێد هیچکۆکی دەرهێنەر وەکو هەمووجارێکی ترسێکی هەڵبژاردووە تا بیکاتە کەرەستەیەک بۆ ئەوەی فیلمێکی باشی لێ دروست بکات. کاتێک لە هیچکۆکی دەرهێنەر دەپرسیت فیلمی باش دەبێت چۆن بێت؟ ئەو لە وەڵامدا دەڵێت: فیلمی باش بریتییە لە سیناریۆ، سیناریۆ، ئینجا سیناریۆ! ئەوە بوو لە ساڵی ٢٠١٢ فیلمی ڤێرتیگۆی ئەم جۆرە عەقڵیەتە جێگای بە فیلمی سیتیزن کەینی ئۆرسن وێڵز چۆڵکردوو لە جێگای ئەو بووە باشترین فیلمی هەمووکاتێک!\nهیچکۆک لە منداڵیدا بەهۆی ئەوەی باوکی دەینێرێتە لای ئەفسەرێکی پۆلیس تا بەندی بکات بۆ ماوەی دە خولەکێک، ئیتر ئەوە بۆ هەموو تەمەنی بەسە تا لە پۆلیس بترسێت. هیچکۆک دەڵێت: من لە منداڵی بچوک و پۆلیس و شوێنی بەرز دەترسم. تاکە ڕێگەش بۆ دەرباز بوون لە ترسەکانم کردنیانە بە فیلم. لەوانەیە لەمەوە ئەوەمان بۆ دەربکەوێت کە ترسەکان چارەسەرێکی وایان نەبێت لای هیچکۆک و تەنها ئەوە بێت کە بوونیان لەگەڵ بینەر شەیر بکرێت گەرنا ڕێگەیەکی وەها نییە بۆ کۆنتڕۆڵ کردنیان! هیچکۆک لێرە بۆ ئەوەی بینەر ڕابکێشێتە ناو فیلمەکەوە پێویستی بەوەیە ئەتمۆسفیرێک لەلای بینەر دروست بکات کە لە واقیعەوە نزیک بێت بەڵام لە هەمان کات واقیعیەکی تەواو واقیعی نەبێت بۆ بیرلێکردنەوە\nهیچکۆک لەم فیلمەدا ڕۆڵی لێکۆڵەرێکی تازە خانەنشین بوو بە ناوی جۆن سکۆتی دەداتە جەیمس ستیوارتی ئاکتەر کە خاوەن فۆبیایە لە شوێنی بەرز و خاڵی لاوازی جۆنی کاراکتەر ترسیەتی لە شوێنی بەرز. لەمەوە کاراکتەرێکی تری فیلمەکە سوود لەم ترسە دەبینێت و ئەمە بەکاردەهێنێت بەڵام بۆ ئەوەی فیلمەکە سپۆیڵ نەبێت باسی ئەم بەشەی فیلمەکە ناکەین. لەم فیلمەدا میوزیک و وێنە هاوسەرگیری ڕاستەقینە دەکەن و دەبنە شتێکی پێرفێکت پێکەوە، پێکەوە دەبنە دوو باڵ و فیلمەکە دەگوێزنەوە ناو ئەتمۆسفیری خۆی. لەوانەیە هێشتا ئەو پرسیارەت هەبێت کە ئایا بۆچی دوای شەش دەیە ئەم فیلمە وەها بەناوبانگە و تەختی پادشایەتی باشترین فیلمی هەمووسەردەمێکی لە فیلمی سیتزن کەین وەرگرتۆتەوە؟! هۆکاری ئەمە بەشێکی ئەوەیە کە ئەم فیلمە لینک و پەیوەندی قوڵی نێوان ئەوەی کە لێی دەترسین لە لایەک و ئەوەی ئارەزووی دەکەین لە لایەکی تر باس دەکات. بە واتایەکی تر؛ ئایا ئەوەی لێی دەترسین کۆنتڕۆڵمان دەکات یاخود ئەوەی ئارەزووی دەکەین؟ ئەکرێت وەڵامەکە ڕێژەیی بێت و ئەشکرێت زیاتر بە لایەکدا دابشکێندرێت بەڵام ئەمە تەنها هۆکار نییە. لەگەڵ ئەو خاڵەی سەرەوە چەندین شتی تر لە پشتی ئەم فیلمەوەیە. لەوانە خاوەنی پلۆت تویسی زۆر چاوەڕوان نەکراو و میوزیکی های ثریلەر و قوربانی قژ زەرد و سینەماتۆگرافی زۆر نایابە شان بە شانی پالێتی ڕەنگی ئامادەکراو بۆ بەخشینی موودی تایبەت بۆ ئەوەی بینەر بچێتە ئەو دۆخەوەی کە دەرهێنەر دەیخوازێت و پەیام وەربگرێت، کە ئەمانە گرنگترین سیفەتەکانی ئەم فیلمەیە\nلێرەوە ناکرێت بە گشتی باسی فیلمەکە بکەین، بەڵکو ئیدی پێویستمان بە سپۆیڵە. هیچکۆک زۆر زیرەکانە و وەک هەمیشە کیم نۆڤاکی قژ زەرد و بڵۆندی ئاکتریست ئەکاتە بلۆند ڤیکتمێکی تری فیلمەکانی و سۆزی بینەر ڕادەکێشێت بۆ بابەتەکە و وای لێدەکات لە بیرەوەریەکانی بینەردا بچەسپێت، بەڵام کاراکتەری سەرەکی پێویستی بە سۆزی زیاترە هەر بۆ ئەم مەبەستەش هیچکۆک جەیمس ستیوارت بەکارئەهێنێت تا ڕۆڵێکی سوپەر بگێڕێت. هیچکۆک بلۆند تێرمێکی داهێنراوە لە لایەن شارەزایانی سینەماوە کە مەبەست لێی بریتییە لە خانمێکی قوربانی قژ زەرد کە هیچکۆک زیرەکانە بۆ ڕاکێشانی سۆزی بینەر دەیکاتە قوربانی و تیرۆری دەکات. هیچکۆک لە سەر ئەمە دەڵێت: بلۆندەکان باشترین قوربانیەکانن. ئەوان وەکو بەفری سپی تازە باریو وان کە شوێن پێیەکان لە سەریان دیار دەبێت\nئەم فیلمە باس لە پیاوێک دەکات کە دەیەوێت بە جۆرێکی زیرەکانە خاڵی لاوازی لێکۆڵەرێک بەکاربهێنێت بۆ ئەوەی ژنەکەی تیرۆر بکات و تەسفیەی بکات بە هاوکاری کچێکی تر کە لە هاوسەرەکەی دەچێت. ئەم کچە ڕۆڵی مادڵین بە فەیکی ئەگێڕێت و خۆی ناوی جودییە. لێرە خاڵی پێکەوە بەستنی جودی و سکۆتی مەرگی مادڵینە. پڵۆت تویستی فیلمەکە بریتییە لە دووبارە بینینەوەی کچێک بە ناوی جوودی و دواتر بینینی ملوانکە ئایکۆنیەکەی کارلاتا. بینەر شۆک دەبێت بە دووبارە بینینەوەی جوودی چونکە مێشکی بینەر لەسەر مەرگی مادڵین پڕۆگرام کراوە و کاتێک کە بۆی دەردەکەوێت فێڵی لێکراوە، بە هۆی بەهێزیی سیناریۆکەوە وای لێدێت کە ڕووداوەکان قبووڵ بکات. ڕەنگی سەوز پالێتێکی دیارە بۆ کاراکتەری جوودی-مادڵین کە زیاتر مەبەستی دەرهێنەر لێی، ئارەزووە بۆ ژیان لە کاتێک کە مردن چارەنووسە!\nکاراکتەری سکۆتی کۆنتڕۆڵکراوە. هەندێک جار بە ترس و هەندێک جاری تر بە ئارەزووەکانی. بە واتایەکی تر هەندێکجار پاڵنەرەکانی ترسە (لە دەستپێک کە پۆلیسەکە دەکەوێتە خوارەوە، لەو کاتەی کە مادڵین ڕادەکاتە سەرەوە، تەنانەت ئەو کاتەشی کە دوای کاراکتەری جوودی دەکەوێت بۆ ژوورەکەی بەشێکی لە ترسی تەنیا بوونیەتی لە نەبوونی مادڵین.) لە هەندێکجاری تریشدا پاڵنەرەکانی ئارەزووە (لەو کاتەی کە دەیەوێت کاراکتەری جوودی ترانسفێر بکات بۆ کاراکتەری مادڵین، لەو کاتەی کە دەیەوێت ترسەکەی بە هۆی جوودیەوە لەناوببات، لەو کاتەی کە ڕازی دەبێت کاری لێکۆڵینەوەکە وەربگرێت.) لە بەرامبەردا کاراکتەری جوودی-مادڵین کاراکتەرێکی تەواو لاوازە لە بەردەم سۆزدا و تەنها پاڵنەر بۆ کردنی ئەوەی کە دەیکات خۆشەویستییە! ئەو خۆی دەکاتە ئەوەی کە سکۆتی خۆشیدەوێت تەنها بۆ ئەوەی سکۆتی خۆشی بوێت\nهیچکۆک زیرەکانە کاراکتەری نێرینە بەهێز و خاوەن توانا دەردەخات تا بیکاتە مایەی چەسپاندنی دادوەری لە چیرۆکەکەیدا! بەڵام ئەم کاراکتەرە بەهێزە خاڵی لاوازی خۆی هەیە وەکو هەمیشە. پرچی هەریەکە لە کارلاتا و مادڵین لولیەکی تیایە لە کۆتایی بەستنەکەی کە شێوە قووڵیەکی تێدایە ئەمە هەمان ئەو سپایڕاڵ شەیپەیە کە کاتێک کامێراکە لە بەشی ناوەڕاستی پلیکانەکانەوە بەرز دەبێتەوە شێوەیەکی سپایڕاڵ دروست ئەکات و پێی بزانرێت یان نا هەمان شتن بۆ ترسی سکۆتی! لە لایەکی تریشەوە هۆکاری یارمەتیدانی جوودی بۆ کوشتنی مادڵین  زۆر ڕوون نییە کە ئایا سەفقەیەکی پارە لە بەرامبەر کوشتنە؟ یاخود خیانەت-کوشتنە؟ بەڵام ئەوەی کە لێی دەخوێندرێتەوە ئەوەیە کە لە بەر پارە یارمەتی ئیلستەری دابێت کە هاوسەرەکەی بکوژێت\nکۆتایی فیلمەکە لە جاری یەکەم بۆ من بڕواپێکەر نەبوو، وە پێم وابوو ئەوە کۆتاییەکی خراپە بۆ فیلمێکی باش. بەڵام لە جاری دووەم بینیم کە لە ڕووی مۆڕاڵیەوە گەشتنی هەردوو مەین ئاکتەری بێتاوان و مەین ئاکتریسی تاوانبار بە یەکتر کارێکی هەڵەیە. لە ڕاستیدا جوودی کاراکتەرێکی تینوو بە خۆشەویستییە هەر بۆ ئەمەش سەرەڕای هەموو ترسەکانی دەیەوێت ئارەزووەکانی بە خۆگۆڕینی بۆ مادڵین پڕبکاتەوە بەڵام هەرچەندە جوودی چەند لە کۆتاییدا داوای لێخۆشبوون لە سکۆتی دەکات و ئەویش دواتر دەیبەخشێت بەڵام هێشتا جوودی هەست بە تاوان دەکات و لە کاتی ئەوەی کە ڕەبەنەکە دەبینێت و بەوە دەزانێت کە گیراوە، لە ترسدا هەڵپە دەکات و لە شوێنی خۆی نامێنێت و دەکەوێتە خوارەوە. لێرەدا ڕەبەنەکە بریتییە لە ڕاستیە نکۆڵی لێ نەکراوەکان کە ڕووبەڕووی جوودی دەبێتەوە. ڕاستیەکەش ئەوەیە کە ئەوەی هەڵە بێت هەر هەڵەیە تەنانەت ئەگەر بۆ خۆشەویستیش بێت. کاراکتەری جوودی لە تەواوی فیلمەکەدا تەنها لێرەدا ترس کۆنتڕۆڵی دەکات و ئەمەش دەبێتە هۆی سەرگێژبوون و کۆتایی ئەو. ئەم شۆکەش هەر ئەو شۆکەیە کە میچ لە سەرەتای فیلمەکە بۆ سکۆتی باس دەکات بۆ ڕزگاربوون لەو ترسەی کە هەیەتی!"
  },
  {
    "id": 134,
    "p": 134,
    "idPoster": "https://lh3.googleusercontent.com/y3yrfvLumpFkHafUtVlmh1PgFV1ABJrFNG1LSPojQGcITo6199CftI2ToHG-T_OWMFWNCjgUC_SrGN5SMkl1g0CaezfmUYa4wZDL5NbrG4C8zybqHsOsZtTIhkbTFPDA5Q2d7ec7VA=w2400",
    "typeDirector": "director",
    "memberNameEnglish": "daryan-jamal",
    "title": "Sir Alfred Hitchcock",
    "photo": "alfred hichkok.jpg",
    "writingN": "داریان جەمال",
    "nameF": "سێر ئالفرێد هیچکۆک",
    "description": "مامۆستای سینەمای ترس و گومان\nئالفرێد جۆزێف هیچکۆک یاخود ئالفرێد هیچکۆک یەکێکە لە هەرە گەورەترین دەرهێنەر و ئایکۆنەکانی سینەمای کلاسیک بە گشتی و سینەمای ترسناک بە تایبەتی. ئەو کاری دەرهێنانی بۆ زیاتر لە ٧٠ فیلم کردووە. هیچکۆکی بچووک لە بەڕیتانیا لە ساڵی ١٨٩٩ دێتە دونیاوە و لە تافی منداڵیدا منداڵێکی جیاواز و بزێو دەبێت، هەر لەبەرئەمەش باوکی بۆ چارەسەرکردنی ئەم کێشەیە بە نامەیەکی دەستنووسەوە دەینێرێتە لای بنکەیەکی پۆلیس. ئەفسەری بنکەکە لە دوای خوێندنەوەی نامەکەی دەستی جۆزێف، هیچکۆکی بچووک بۆ ماوەی ١٠ خولەک بەندەکات و دواتر پێی دەڵێت: ئەمە چارەنووسی هەرکەسێکە کە کاری خراپ بکات. ئەم ڕووداوەی سەرەتای ژیانی هیچکۆک بەس دەبێت بۆ ئەوەی کە هیچکۆکی بچووک فۆبیای لە بەرامبەر پۆلیس بۆ دروست ببێت و هەتا وای لێدێت کە هەرگیز فێری شۆفێری نەبێت و لەگەڵیشی لە هێلکەش بترسێت! ئەم ڕووداوەی سەرەوە دەبێتە گرێ لە ژیانی هیچکۆک و دواتر ئەم ترس و گرێیە لەگەڵ هیچکۆکی بچووک گەورە دەبێت و کاریگەری لەسەر فیلمەکانی و تەواوی ژیانی دادەنێت تا وای لێدێت کە زۆرینەی فیلمەکانی کارتێکراو بن بە فۆبیا و هیچکۆک لەسەر ئەمە دەڵێت: تاکە ڕێگا بۆ ئەوەی لە ترسەکانم هەڵبێم، ئەوەیە کە فیلمیان لەسەر دروست بکەم\nهیچکۆک لەگەڵ ئەوەی کە بە یەکێک لە کاریگەرترین فیلمسازەکانی مێژووی سینەما هەژماردەکرێت و نازناوی مامۆستای ترس و گومانی پێدراوە، بەڵام ئەو سەرەتا بە کاری بازرگانی دەستی کردووە بە ژیانی پیشەیی خۆی و دواتر حەزی بۆ سینەما لەم کاتانەدا سەرهەڵدەدات و ئەو زوو زوو دەچێتە سینەما و ژۆرناڵەکان ئەخوێنێتەوە. دواتریش بە کاری دیزاینەری کارتی فیلمە بێدەنگەکان دێتە ناو سینەماوە و ئەو زۆر دەستڕەنگین و لێهاتوو بووە لە کێشانی وێنە. چیرۆکی بوون بە دەرهێنەری ئالفرێد هیچکۆک چیرۆکێکی تا ڕادەیەک درێژە بەڵام چیرۆکەکە بەوە دەست پێدەکات کە ئەو ئالما ڕێڤلی ی دەرهێنەر لەسەر سێت و لە شوێنی کارکردن دەبینێت بەڵام ئەوان پێکەوە قسە ناکەن تاوەکو لە ساڵی 1923 ـدا ئاڵما لە کاتی دەرهێنانی فیلمێکدا نەخۆش دەکەوێت و دواتر هیچکۆک وەکو دەرهێنەر لە جێگای دەستنیشان دەکرێت تاوەکو فیلمەکە تەواوبکات و ئیتر لەوکاتەوە ئەو هەم تێکەڵ بە سینەما دەبێت و هەمیش بە ئەڵما ڕێڤلی بە مەبەستی هاوکاریکردنی هیچکۆک وەکو یەکەم ئەزموونی، تا دواتر یەکەم فیلمی لە ١٩٢٥ دەردەهێنێت. دووساڵ دواتر هیچکۆک هاوسەرگیری لەگەڵ ئاڵمادا دەکات و دەبنە خاوەنی منداڵێک. لە دوای ئەوانەش لە ساڵی ١٩٣٥، 39 هەنگاوەکە و لە  ساڵی ١٩٣٨، خاتوون دیار نامێنێت بەدوایەکدا دەردەهێنێت و دەچنە ڕیزی ١٠٠ مەزنترین فیلمە بەڕیتانیەکانی سەدەی بیستەم!\nدواتر ژیانی هیچکۆک بەرەو نشێو و هەورازە سەختەکان دەڕوات بە هیوای ئەوەی کە بەسەریان زاڵ ببێت و سەرکەوتنی زیاتر بچنێتەوە، بەڵام چیرۆک و ڕێگای سەرکەوتنی هیچکۆک وەکو هەر چیرۆک و ڕێگایەکی تر بە گوڵ نەڕازێندراوەتەوە بەڵکو چەندین سەختی بوونیان هەبووە تا هیچکۆک بکەنە ئەو هیچکۆکەکەی کە ئێستا دەیناسین. لە کۆتایی پەنجاکان و هەر لە سەرەتای دروستکردنی فیلمی سایکۆوە چیرۆکەکە بەوە دەستپێدەکات کە ستۆدیۆکانی پاراماونت پیکچەرز دەکەونە دژایەتیکردنی فیلمی سایکۆی هیچکۆک و بودجەیەکی زۆر کەمی بۆ تەرخان دەکەن لەبەرئەوەی فیلمەکە بە ڕای ئەوان ماتریاڵی قێزەونی تێدایە — لە نووسینێکی تردا باسی ئەوەیان دەکەین کە بۆچی ئەوان پێیان وابوو کە فیلمەکە نەک هەر سەرکەوتوو نابێت بەڵکو ئەوان پێیان وابوو کە فیلمەکە بە تەواویی شکست دەهێنێت — بەڵام بە پێچەوانەوە هیچکۆک زۆر پێداگربوو لەوەی کە فیلمەکەی سەرەرای هەموو ئاستەنگەکان هەر دەبێت بەرهەمبهێنرێت هەر بۆ ئەم مەبەستەش ئۆفەرێک دەخاتە بەردەم ستۆدیۆکە کە 250 هەزار دۆلاری مووچەکەی خۆی لە جێگای شەست لە سەدی مافی خاوەندارێتی فیلمەکە دادەنێت و لە هەردوو حاڵەتی شکست و سەرکەوتندا، زۆرینەی شکست و سەرکەوتنەکەی بۆ هیچکۆک خۆی دەبێت\nستۆدیۆکانی پاراماونت لە دوای پێگەشتنی ئەم ئۆفەرە، ڕازی دەبن و پێشنیارەکە قبووڵ دەکەن چونکە پێیان وایە کە لە ڕووی کۆکردنەوەی داهات لە بۆکس ئۆفیس فیلمەکە لاواز و خراپ دەبێت. ئەم کێشەیە کاریگەری زۆری دەبێت لەسەر ئەو پارەیەی بەردەستی هیچکۆک کە پێیەتی بۆ دروستکردنی فیلمەکە هەر بۆیە دەبوو لە کاتی دروستکردنی فیلمەکەی ڕەچاوی ئەوە بکات کە تەنها ٨٠٠ هەزار دۆلاری پێیە بۆ دروستکردنی فیلمەکە. بەم هۆیەوە هیچکۆک بڕیاردەدات کە فیلمەکە بە ڕەش و سپی دروست بکات بۆ ئەوەی پارەکە کورتهێنانێکی وای نەبێت. بەڵام لە بەدبەختی هیچکۆک ڕێک لە دوای چارەسەرکردنی ئەم کێشەیە دیسان هیچکۆک تووشی کێشەیەکی تر دەبێت و سەرەڕای وەرگرتنی پەیمان لە تەواوی ستافەکە کە بە ووشەیەکیش نابێت باسی ستۆری و پلۆتی فیلمەکە بکەن و چەند کامپەینێکیشی کرد بۆ ئەوەی خەڵک هۆشیار بکاتەوە و دژی سپۆیڵکردن بووەستێتەوە. بەڵام ئەوەی کە هیچکۆک لێی دەترسا ڕوویدا و چیرۆکی فیلمەکە پێش سێ مانگ لە نمایشکردن ئاشکرا بوو کە سۆفت سپۆتە! — لێرەیا باسی سۆفت سپۆت ناکەین کە چییە تا نەبێتە سپۆیڵەر — هیچکۆک لەگەڵ هەموو ئەمانە ژەهر و تاڵاوی مەرگ دەخواتەوەو بە ئیرادە پۆڵاینەکەی خۆی بڕیاردەدات کە سەرەڕای هەمووشتێک فیلمەکە لە هۆڵەکانی سینەما نمایش بکرێت! دوای هەموو ئەمانە بەرهەمی ئیرادەی بەهێزی هیچکۆک خەرمانێکی بە بەرەکەت بوو کە هیچکۆکی کردە ملیۆنەر و ١٥ ملیۆن دۆلار داهاتی هیچکۆک بوو بە هۆی ئەوەی فیلمەکە نزیکەی ٤٠ ملیۆن دۆلاری پەیداکرد و بووە فیلمێک کە چەندەها نەوەی دواتر توێژینەوەی سینەمایی لەسەر بکات چونکە فیلمەکە هەموو ئەو پێشداوەریانەی کە هەبوون پووچەڵی کردنەوەو بووە شاکارێکی سەرسورهێنەر کە تا ئەمڕۆش ئەوەی لەو فیلمەدایە شتێکی سەرسورهێنەرە\nناوبانگی پیشەیی ئالفرێد هیچکۆک وەهای لێهاتبوو کە ئیتر کۆمپانیاکان فیلمەکانی هیچکۆکیان بەناوی خۆیەوە بانگ دەکرد و دەیانوت سایکۆی هیچکۆک، ڕیبیکای هیچکۆک. هۆکاری ئەمەش ئەوەبوو کە ئەو ئیتر ببووە سەردار و مامۆستای سینەمای پوخت کە بەنزیکەیی هیچ کات شکستی نەهێناوە لە پێشکەشکردنی فیلمێکی باش بۆ بۆکس ئۆفیس و لە ڕووی تێگەشتنی باوەوە  زیاتر ئەمە بۆ لایەنی داهاتی فیلمەکانی دەگەڕێتەوە گەرنا فیلمەکانی هەمیشە زیادەیان پێبووە بۆ سەر لایەنی هونەریی و سینەمایی. زۆرێک دەڵێن کە لەمەدا هاوسەرەکەی یارمەتیدەری هیچکۆک بووە، بە جۆرێک هیچکۆک هەر دەقێک یان سیناریۆیەکی بھاتایەتە بەردەست، یەکەم کەس نیشانی ئاڵمای دەدا گەر ئەو پێی وانەبووایە فیلمێکی باش دروست ئەکات هیچکۆک یەکسەر وازی لێ دەهێنا! هیچکۆک خۆی لەسەر ئەمە لە کاتی وەرگرتنی خەڵاتی ئەی ف ئەی دەڵێت: داوای ڕووخسەت ئەکەم بۆ هێنانی ناوی ئەو چوار کەسەی کە زۆرترین پێزانین، هاوسۆزی، یارمەتیدان و پاڵپشتیکردنیان بۆم هەبووە، یەکەمیان ئیدیتەری فیلمەکانم، دووەمیان نووسەری دەقەکانم، سێیەمیان دایکی کچەکەم پات، چوارەمیان ئەو شێفە نایابەی مەتبەخەکەم کە لە مەتبەخەکەیدا موعجیزەی دەخوڵقاند، ئەو ناوی ئاڵما ڕێڤلی ـیە\nئەو سەرەڕای پێنج نۆمینەیشنی بۆ وەرگرتنی خەڵاتی ئۆسکار بەڵام تەنها جارێکیش نەبووەتە خاوەنی! کە ئەمە بۆ فانەکانی و خەڵکی بە گشتی مایەی شۆکە. شتێک کە ئالفرێدی پێ جیادەکرێتەوە، فیلمە پڕ ترسەکانیەتی کە بە باوکی فیلم و سینەمای ترسناک دەناسێنرێت و بۆ یەکەمین جار بە دروستکردنی فیلمی سایکۆ توانی ژانرای سینەمای ترسناک بە پێوەر و سیفەتەکانی خۆی دایبڕێژێتەوە و تازەی بکاتەوە. لەگەڵ ئەوەش هیچکۆکی مەزن بە کامیۆکانی بەناوبانگە کە بۆ ماوەیەکی زۆر کەم و بە ڕۆڵێکی زۆر لاوەکی یان کۆمبارس لە فیلمەکانی خۆی دەردەکەوێت و ئەمە ئەوەندەی تر هیچکۆکی بەناوبانگ تر کردبوو\nهەریەکە لە (مارتن سکۆرسزی، برایان دی پاڵما، کوێنتین تارانتینۆ، ستیڤن سپیڵبێرگ) و زۆرانی تر پێیان وابووە کە ئەو زۆر کەسێکی کاریگەر و مەزنە، ترێندمارکەکانی هیچکۆک کە کەم تا زۆر بۆ سینەمای دوای خۆی جێهێشتووە بریتییە لە (چیرۆکی مەرگ ئامێز و پڕ لە تاوان، قوربانی قژ زەرد و، کاراکتەری هەڵهاتوو و بە هەڵە تۆمەتبارکراو شان بەشانی کەسایەتی شەڕانگێزی خاوەن کاراکتەر و هێز، ئەمانە تێکهەڵکێش بە ترس و شەمەندۆفێر و شۆتی فۆکەسی قووڵ و پڕ لە شادۆ.)\nهیچکۆک لە دوای خۆی کۆمەڵێک فیلمی باش لەوێنەی:\n(Vertigo - North By Northwest - Rope - The Birds - پەنجەرەی  - Psycho - Notorious - Spellbound)\nو زۆر فیلمی نایابی تریشی بەجێهێشت، ئەو لە ساڵی ١٩٨٠ بەهۆی نشووستی گورچیلەوە گیان لەدەستدەدات و فیلم و دیدگا و تێزە سینەماییەکانی بۆ بینەر بەجێدەهێڵێت و بۆ هەمیشە چاوەکانی لێکدەنێت و ماڵئاوایی لە ژیان دەکات"
  },
  {
    "id": 135,
    "p": 135,
    "idPoster": "https://lh3.googleusercontent.com/UwJYnr3AR2P_UC0_y66I4M3ytgrReDcQmtP-JLTHB56OTShOKs7liysVcXMH7aStx2hOlvqI5-FY1Nw9EyhqxvXFtixEOnVUddSDfJ60r95bLC6BEduCHhM8jIH31YBy49-8-D_KEQ=w2400",
    "typeFilm": "film",
    "memberNameEnglish": "daryan-jamal",
    "title": "In a Lonely place 1950",
    "photo": "in a lonly lace.jpg",
    "writingN": "داریان جەمال",
    "nameF": "بە تەنها لە جێگایەکی چۆڵ ١٩٥٠",
    "description": "بە تەنها لە شوێنێکی چۆڵدا\nکاتێک کە ناتوانیت لە نێوان یەکێک لە خۆشەویستی و سکیورتی کە بەشێکن لە پایەکانی پەیوەندی یەکێکیان هەڵببژێریت، کاتێک کە تۆ ناتوانیت ئارامی و خۆشەویستیت پێکەوە هەبێت لەگەڵ کەسێکی تایبەتدا، پێویستە تۆ لەو کاتەدا دەستبەجێ جوڵەیەک بکەیت لە نزیکترین کاتدا و هەروەکو یاری شەترەنج یان کش و مات بە ترسەکەت بکەیت یاخود ئەوەتا خۆشەویستی و خۆشەویستەکەت پێکەوە دەدۆڕێینیت\nزۆرن ئەو پەیوەندیانەی کە بوونەتە چەتری ئارامی و خۆشەبەختی، بەڵام کاتێک یەکێک لە پایەکانی متمانە یان ئارامی یان خۆشەویستی لەق دەبێت ئیتر ئەوکات ڕووخانی تەواوی باڵەخانەی پەیوەندیەکە شتێکی چاوەڕوانکراو دەبێت مەگەر پەلەبکرێت لە چارەسەرەکان، لەم فیلمە هەمفری بۆگارتی کارێزما و خاوەنی کارەکتەری دیکسن ستیل بەهۆی بوونی فەڕاغی کەسی و نەبوونی کەسێک کە ئەم پایانەی بۆ بێنێتە دی، ژیانی تایبەتی کەمێک شێواوەو ناتوانێت کۆنتڕۆڵی ئەو بەشەی ژیانی بکات کە پێی دەوترێت ئارامگرتن و هەڵچوون چونکە هیچکات ئەو کەسێکی ئارامکەرەوەی نەبووە کە دۆخەکان بخاتەوە جێگای خۆی، بە مانایەکی تر دۆخی دەروونی ئەو ژینگەیەکی لەبارە بۆ گەشەکردنی دیاردەی ناسرووشتی و ناتەندروست. لەگەڵیشی ئەو نووسەرێکە کە دژی ئەوەیە کە سینەما بە بازرگانیی بکرێت، دژی ئەوەیە سینەما بکرێتە پاکەتێکی پۆپکۆرنەوەو بە نرخێکی هەرزان وەکو پۆپکۆرن بفرۆشرێت چونکە لای ئەو سینەما گرنگیەکی زۆرتر و سەنگێکی جیاوازتری هەیە\nئەم کاراکتەرە بە هۆی ئەوەی لە چیرۆکنووسەکان بێهیوا بووە ڕۆژێک کەسێک بە پارەیەکی کەم بە کرێ دەگرێت بۆ ئەوەی کورتەی چیرۆکێکی درێژی بۆ پوخت بکاتەوە، بەڵام ئەوەی کە دواتر ڕووئەدات لە دژی نووسەری پاڵەوانی فیلمەکە دەبێت، تاکە گەواهیدەریش هاوسێکەیەتی بۆیە بەرکەوتنی خۆی و هاوسێ نوێەکەی زیاد ئەبێت کە ئافرەتێکە تازە هاتۆتە ئەو جێگایە بە ناوی لۆرێل گرەی، بەتێپەڕینی کات قەدەر پاکێجێکی سەپرایزی تری بۆیان پێ دەبێت. دیکسن لە وەسفی ئەو پاکێجەدا دەڵێت:هاتمە دونیاوە کاتێک ماچی کردم، مردم کە بەجێیهێشتم، ئەو چەند هەفتەیە ژینم کرد و ژیام کە خۆشیویستم\nژیانی دیکسن جگە لە پاکێجی خۆشەویستی، برادەرێکی کاتی جەنگیشی بۆ ستیڵ تێدایە کە ئێستا پلەی بەرزکراوەتەوە و بۆتە لێکۆڵەرێک، ئەم لێکۆڵەرە کەیسی ئەو خانمەی پێ سپێردراوە کە دیکسن تێیدا گومانی لێدەکرێت، ژیان بۆ دیکسن شتێکە و بۆ بینەرانی فیلمەش شتێکی ترە، نیکۆڵاس ڕەی دەرهێنەر بەم فیلمە نواو ثریلەرەی ئەرکێکی قورس ئەخاتە سەرشانی هەمفری بۆگارت بۆ ئەوەی ڕۆڵێکی هەم خۆشەویست و هەمیش تۆقێنەر ببینێت، ڕۆڵێک کە بینەر بخاتە تەڵەی وەهم و بیردۆزە پۆلیسیەکانەوەو بینەر نەتوانێت ڕاستی و درۆ لە یەک جیابکاتەوە، هەمفری بۆگارت یەکێک لە هەرە باشترین ڕۆڵەکانی ژیانی دەبینێت و بینەر سەرسام دەکات بە ڕۆڵبینینەکەی بە جۆرێک لە دیمەنێک کەسێکی زۆر سەنگینە بەڵام لەدیمەنی دواتر کەسێکی زۆر توندوتیژ\nسینەمای کلاسیک و بە تایبەت سینەمای ئاڵتونی، بە فیلمە نوا و ثریلەرەکانی بەناوبانگە و لەم نێوانەشدا هەمفری بۆگارت نموونەیەکی بەرچاو و سەرکەوتووە لە نواندن و نیکۆڵاس ڕەییش بەهەمان شێوە دەرهێنەرێکی دیارە و سەرکەوتووە، نیکۆڵاس ڕەیی بۆ ئەوەی ئەم فیلمە سەرکەوتووبێت لە کاتی دروستکردنی فیلمەکە قوربانیەکی زۆر ئەدات و خێزانەکەی لەدەستئەدات، چیرۆکەکە ئەوەیە کە لەو کاتەی کە گلۆریای خێزانی نیکۆڵاس کاندیدە بۆ وەرگرتنی ڕۆڵی لۆرێل گرەی مەین ئاکتریسی ئەم فیلمە ئەکەوێتە ناو خۆشەویستی زر-کوڕی ژنی پێشووی نیکۆڵاسەوەو بەم هۆیەوە بە نهێنی جیادەبنەوە بەڵام بۆ ئەوەی دوورنەخرێنەوە لە ڕۆڵەکانیان شتەکان بە نهێنی دەڕۆن بەڕێوە، لەم کاتەشدا نیکۆڵاس کاندیدێکی تری لەبەردەست ئەبێت کە لاورین باکاڵی خێزانی هەمفری بۆگارت ئەبێت بەڵام بە فەرامۆشکردنی ئەو شتانەی بووە نیکۆڵاس خێزانی پێشووی هەڵئەبژێرێت بۆ ڕۆڵەکە و کۆمپانیای وارنەر برۆسیش هەر زوو لاورین باکاڵ ڕەت ئەکاتەوە. ئەم جۆرە لە عەقڵیەتی بەڕێوەبردن و ئیدارەدان وا ئەکات کە فیلمەکە تا ئێستاش یەکێک بێت لە باشترینەکان و زۆر دەرهێنەر بە کارەکەی نیکۆڵاس سەرسام بن یەکێک لەوانەش مارتن سکۆرسزی دەرهێنەرە\nلەگەڵ ئەوەی فیلمەکە سایکۆلۆژیکاڵ سریلەرە و ژانرایەکی نوێ نییە بەڵام نیکۆڵاس ڕەی بەهۆی ئەم فیلمەوە توانی ناوی خۆی بە ئاڵتوون لە سەر سکرینەکانی سینەماکان بدرەوشێنێتەوە. لەکۆتایی فیلمەکە، دیمەنێک هەیە کە دیکسن ستیڵ ئەڵێت: هیچ قوربانیدانێک زۆر نییە بۆ بەناوبانگ بوون و مانەوەی ناوی کەسەکە، لەوانەیە ئەمە بیرکردنەوەی گلۆریا گرەیم بووبێت  لەوکاتەی کە بڕیاری شووکردنی داوە بە نیکۆلاس ڕەی!"
  },
  {
    "id": 136,
    "p": 136,
    "idPoster": "https://lh3.googleusercontent.com/sshT4AeltJ9mRFCFnhMiH6PDeP5PRkgWnKW02jui0XM0yEf4dzpZ6b22DrBO-RkldBRRP3gqZ8kJG2Z3HVFzD47w3q_SGFWf2UHk6gsFvskNNz8Ik0udncntUVUovAV6QdnTEzyjhg=w2400",
    "typeFilm": "film",
    "typeTop": "top",
    "memberNameEnglish": "daryan-jamal",
    "title": "Psycho 1960",
    "photo": "pscho.jpg",
    "writingN": "داریان جەمال",
    "nameF": "دەروون شێواو ١٩٦٠",
    "description": "سایکۆ، نۆبەرەیەکی سەختی هیچکۆک\nلەبەرئەوەی لە هەندێک شوێن پێویست ئەکات، بۆیە نووسینەکە سپۆیڵ لە خۆدەگرێت. سەرەتا سەیری فیلمەکە بکە\nفیلمی سایکۆ دەشێت یەکێک بێت لە جەربەزەترین و بوێرانەترین ئەو فیلمانەی کە ئالفرێد ھیچکۆک کاری دەرھێنانی بۆ کردووە بە ھۆی ئەوەی پێش ئەم فیلمە چەند شتێک هەبوون هێڵی سوور بوون و چەند شتێکیش هەبوون کە وەکو بڵێیت مەحاڵی سینەمایی بوون بەڵام لەم فیلمەدا هیچکۆک دووبارە کارتەکانی دابەشکردەوە و ڕێچکە باوەکانی سینەمای بە جۆرێک لە جۆرەکان شکاند و مەحاڵی کردە واقیع کە ئەمە وایکرد ناوی هیچکۆک لە ئاسمانی سینەمادا بە پرشنگداری بدرەوشێتەوە\nهیچکۆک سەرەتا دەیویست کە فیلمێک دروست بکات و ئەوەی لە مێشکیەتی بە بێ هیچ سانسۆرێک بهێنێتە سەر شاشەی هۆڵەکانی سینەما کە ئەمە هەر لە سەرەتاوە بووە گرفت بۆی. لە دوای ئەوەی کە کەوتە گفتوگۆکردن لەگەڵ کۆمپانیای پاراماونت پیکچەرز، یەکەم کارتی زەردی بە ڕوودا بەرزکرایەوەو پێی وترا ئەوەی کە تۆ بەتەماییت بە بێ دوودڵی شکست دەهێنێت\nبە هۆی ئەوەی کە فیلمەکە دیمەنێکی لە خۆدەگرت کە مێینەیەک لە بانیۆیەکدا خۆی دەشوات کە ئەم گرتەیە هێڵی سوور بوو بۆ ئەوکات و شتێکی نوێ بوو و لە هەمان کاتدا پلۆتەکەی شتێکی تیابوو کە نزیک بوو لە مەحاڵەوە، ئەویش کووشتنی کاراکتەری سەرەکی فیلمەکەیە لە شوێنێک لە نێوانی سەرەتا و نیوەی فیلمەکەدا!\nئەمە بە جۆرێک لە جۆرەکان، بە ڕای بڕیاردەرانی ستۆدیۆکانی پاراماونتەوە ڕیسک و بڕیارێکی زۆر دژوار بوو چونکە ئەم فیلمە بە پێچەوانەوەی ڕووبارەکەوە مەلەی دەکرد و هەر بۆیە لە سەرەتادا ڕێکنەکەوتن، بەڵام هیچکۆک هەر سوور بوو لەسەر دروستکردنی فیلمەکەی و ئەمجارە ئۆفەرێکی باشتری پێشکەشی پاراماونت کرد و پێی گوتن کە مووچەکەی خۆی کە 250 هەزار دۆلارێک بوو، دەیخاتە بری شەست لە سەدی مافی خاوەندارێتی فیلمەکە و لە ئەگەری شکست و سەرکەوتن زۆرینەی دەرئەنجامەکەی هی خۆیەتی جا ئەگەر سەرکەوتن بێت یان شکست! پاراماونت ئەمەی قبوڵکرد و نزیکەی کەمتر لە ملیۆنێک دۆلاری بۆ فیلمەکە تەرخانکرد\nهیچکۆکی دەرهێنەر سەرەڕای هەموو هەوڵەکانی کەمتر لە ملیۆنێک دۆلاری کۆکردەوە. ئەو دەیزانی کە بوودجەی فیلمەکەی بەشی دروستکردنی فیلمی ڕەنگاوڕەنگ ناکات و بۆیە بڕیار دەدات کە بە ڕەنگی ڕەش و سپی فیلمەکە دروست بکات! دوای ئەم بڕیارەی، هیچکۆک ئیتر لە خەمی دواتردا دەبێت کە ئاشکرا نەبوونی سیناریۆ و پلۆتی فیلمەکەیەتی هەر بۆ ئەمەش پەیمان لە هەموو ستافی فیلمەکە وەردەگرێت کە بە ووشەیەکیش بێت نابێت باسی سیناریۆ و پلۆتی فیلمەکە بکەن بۆ ئەوەی شتەکان لەسەر سکەی خۆیان بڕۆن و هەر دوای ئەمەش کامپینێکی گەورەی بۆ هۆشیارکردنەوەی خەڵک و بەرگرتن بە سپۆیڵ ڕاگەیاند. بەڵام ئەمە دادی هیچکۆکی دانەدا و پێش سێ مانگ لە نمایشکردنی فیلمەکەی، ئەوەی هیچکۆک لێی دەترسا ڕوویدا و کۆتایی فیلمەکەی سپۆیڵ کرا! بەڵام هیچکۆکی ئیرادە پۆڵاین لە بەرامبەر ئەمەشدا چۆک دانادات و ناوەستێت و بڕیاردەدات کە فیلمەکەی هەرچۆنێک بێت لەسەر ڕێچکەی ئاسایی خۆی بەردەوام بێت و لە بەرواری دیاریکراودا نمایش بکرێت!\nگەر بێینە سەر ناوەڕۆکی فیلمەکە، لەم فیلمەدا ئالفرێد ھیچکۆک دێت و چەند بڕیارێکی بوێر و ھاوکات جەربەزە دەدات کە پێشتر شتێکی وەها نەکراوە لە مێژووی سینەمادا ئەویش بە وروژاندنی باسێکە کە پێشتر ھیچ دەرھێنەرێک بوێری ئەوەی تێدا نەبووە ئەو ڕێچکەیە بکاتەوە و ڕێچکە باوەکان بشکێنێت. بەڵام لێھاتویی ھیچکۆک کارێکی وادەکات نەک ئەوەی کە کەس نەتوانێت ڕەخنە لە جەربەزەییەکەی بگرێت، بەڵکو تا ڕۆژگاری ئەمڕۆش لە نێوەندەکانی سینەمادا دەبێت بە ناچاری لە وانە سینەماییەکاندا ئەو بوێریەی ھیچکۆک بخوێندرێت!\nیەکێک لە گرنگترین بڕیارە ڕێچکەشکێنەکانی ھیچکۆک لەم فیلمەدا کوشتنی کارەکتەری سەرەکی فیلمەکەیە! وەک دەزاندرێت پاڵەوانی سەرەکی لە سینەمادا بە ڕۆژگاری ئەمڕۆشەوە کەم دەرھێنەر ھەیە بوێری ئەوەی تێدا بێت کە پاڵەوانی سەرەکی لە یەکێک لە دیمەنەکاندا لەناوبەرێت چونکە لە فیلمێکی دوو بۆ سێ کاتژمێریدا کارێکی نیمچە مەحاڵە کە بتوانیت کارەکتەری سەرەکی بکوژیت و دواتر بناغەی کارەکتەرێکی نوێ دابڕێژیت و باوەڕ بە بینەریش بھێنیت کە بەسۆز و کارتێکراو بێت بە کارەکتەرە نوێیەکەت. ھەر بۆیە زۆربەی دەرھێنەرەکان خۆیان لەمە لادەدەن بەڵام ئێمە باسی ھیچکۆک دەکەین، مامۆستا لە ئیشکردن لەسەر سایکۆلۆژیای بینەر! ھەر بۆیە لە فیلمی سایکۆدا سەرەتا بینەر ناچار دەکات سۆزدار بێت بە کارەکتەرێک بە ناوی ماریۆن. ئەم کاراکتەرە بەهۆی زیرەکی هیچکۆکەوە لە سەرەتادا بە شێوەی فریشتە دەردەخرێت و ڕەنگی جلی ژێرەوەی سپییە بەڵام دوای ئەوەی ئەم کارەکتەرە بڕێک پارەی لە لایەن بەڕێوەبەرەکەی لەلا دادەنرێت وەکو سپاردەیەک، ماریۆن ئەو بڕە پارەیە بە زۆر دەزانێت و بە بێ ئەوەی بە باشی بیر لە دەرئەنجامەکانی بکاتەوە ھەر ئەو ڕۆژە بڕیار دەدات ئەو پارەیە لەگەڵ خۆیدا ببات و ھەڵبێت، دواتر هیچکۆک ڕەنگی جلەکانی ژێرەوەی ماریۆن دەکات بە ڕەش وەکو ئەوەی کە تاوانێکی کردبێت! لە درێژەی چیرۆکی پارە بردنەکەدا بینەر دەکەوێتە جۆرە حاڵەتێکی دڵەڕاوێکی سەیرەوە! خۆنەویستانە سۆزدار دەبێت بەرانبەر بە ماریۆن کاتێک ڕووبەڕووی مەترسیەک دەبێتەوە، بێ ئەوەی ھۆشی لای ئەوەبێت ئەو کارەی ماریۆن پێی ھەڵساوە بەپێی پێوەر و ئادابی گشتی بۆ تاوان کارێکی تەواو ھەڵەیە. بەڵام ھیچ بینەرێک نییە لەو کاتەدا ئارەزووی ئەوە بکات کە ماریۆن لەلایەن پۆلیسەکەوە دەستبەسەر بکرێت لە یەکێک لە دیمەنەکانی سەرەتادا\nهەر لەوکاتەی کە ماریۆن لەلایەن پۆلیسێکەوە ڕادەگیردرێت، لەوێدا یەکەم داو لە لایەن ھیچکۆکی مەزنەوە دانراوەو بینەرەکانی پێ ڕاو دەکات. لەوانەیە بڵێیت چۆن؟ بەڵێ هیچکۆک زیرەکانە بینەر دەخاتە دڵەڕاوکێوە بەوەی ماریۆن دەخاتە ناو مەترسیەوە وەک کارەکتەری سەرەکی یەکەم، ھیچکۆک بەم دەستپێکە لە فیلمەکەیدا بە ئیشکردنێکی ورد لە سەرەتادا کارەکتەرێک لە نەستی بینەردا خۆشەویست دەکات کە بە پێوەری گشتی ئەو کەسە تاوانبار و ناپەسەندە. بەڵام ھیچ بینەرێک ئەو ڕاستیە ناھێنێتە بەرچاوی خۆی بەڵکو ھەموو بیری لای ئەوەیە کە ماریۆن چۆن چۆنی دەشێت دەربازی ببێت لەو مەترسیانەی کە دێنە بەردەمی، یاخود چ چارەنوسێک چاوەڕوانی دەکات. بێ ئاگا لەوەی کە ماریۆن کاراکتەری ناوەندی و سەرەکی نییە! کاتێک ماریۆن لە ھۆتێلێکی تۆزێک دورەدەست لادەدات بۆ ئەوەی پشوویەک وەربگرێت ئا لەوێدا بێ ئاگایانە سایکۆلۆژیای بینەر تۆزێک ئارام دەبێتەوە چونکە دەبینێت پاڵەوانی فیلمەکە ئیتر ئێستا لە مەترسی دەستبەسەرکردن دوورە. بەڵام شۆکی سەرەکی لێرەوە دەست پێدەکات چونکە ھیچکۆک بڕیاردەدات ئیتر ڕۆڵی ئەم کارەکتەرە کۆتای پێ بێنێت و کەسێکی تر شوێنی پاڵەوانی سەرەکی بگرێتەوە کە نۆرمان بەیتسە! ئەوەی جێگای سەرنجە ئەو کەسەی کە پێشتر وادەزانرا پاڵەوانی سەرەکیە و بینەر ھەست و سۆزی بۆی ھەبوو ئێستا لەلایەن کەسێکی نەناسراوەوە دەکوژرێت و ھەر ئەو بکوژە دەبێتە کارەکتەری سەرەکی فیلمەکە! بەڵام ھیچکۆک دووبارە بە تەکنیکێکی ورد وا لە بینەر دەکات کە بکوژی پاڵەوانەکەی یەکەمی لەلا خۆشەویست ببێت و لەگەڵ بونی مەترسی ئەویش سایکۆلۆژیای بوروژێت کە دووبارە ئەمیش هەر تاوانبارە!\nجێگای خۆیەتی بپرسین ئەوە چ جادویەکە وادەکات بینەر ئارەزووی مانەوەی تاوانبار لە دوای تاوانبار بکات؟ ئەمە چ تەکنیکێکە وا قوڵ ئیشی لەسەر سایکۆلۆژیای بینەر کردوە کە بە کەمتر لە نیو کاتژمێر سایکۆلۆژیای بینەر وەها لێدەکات دەستبەرداری پاڵەوانی سەرەکی ببێت بۆ کارەکتەرێکی بکوژی لە پڕ دەرکەوتوو؟ بەڵێ، لەوانەیە ئەگەر ئێمەش لە جێگای پاراماونت پیکچەرز بوینایە شکستێکی زۆر چاوەڕوان کراومان بۆ ئەم فیلمە دابنایە. بەڵام ئەم جۆرە ئیشکردنەی هیچکۆک وانەی سینەماییە و هیچکۆک بە مەزنی خۆی ئەمەی دروست کردووە چونکە لە ناوبردنی پاڵەوانی سەرەکی ھەروا کارێکی ئاسان نیە، چونکە دەرھێنەر دەبێت بەھانەیەکی بەھێز بداتە دەستی بینەر کە بۆچی پاڵەوانی سەرەکی لە ناوبرد؟ وە دیسان لەو ماوە کورتەی فیلمەکەدا بینەر ناچار بکات کە سۆز و خۆشەویستی لەلا دروست ببێت بۆ پاڵەوانی نوێ. ئەوەی مایەی سەرنجە فیلمەکە نزیکەی ٤٠ ملیۆن دۆلار داهاتی هەبوو و بووە سەرکەوتووترین فیلمی هیچکۆک لە ڕووی داهاتەوە، تەنها داهاتی هیچکۆک خۆی نزیکەی ١٥ملیۆن دۆلار داهاتی بوو! سکۆری فیلمەکە شان بە شانی نواندنی نایابی ئاکتەرەکان و دەرهێنانی دەرهێنەری مەزن هیچکۆک، شاکارێکی دروستکرد و کوشتنی پاڵەوانی سەرەکی لە چارەگی یەکەمی فیلمێک و بنیاتنانی چیرۆکی پاڵەوانێکی تری نوێی لە فیلمێکی دوو کاتژمێریدا لە کارێکی ئەستەمەوە کرد بە شتێکی واقعی لە جیھانی سینەمادا"
  },
  {
    "id": 137,
    "p": 137,
    "idPoster": "https://lh3.googleusercontent.com/PoB_ouhlGm-VIw7NbeKSS0fhC-dcX2eqILUfEUoeshaJnmcZGrR0_oeQPxI3cU15u6j0_4v7bF5CDcgc_0R_a3BK-5RhM70RqQMr85IxLkXIFxszo5dsUQNT8U9M_MFtRsgYc9-Agg=w2400",
    "typeFilm": "film",
    "memberNameEnglish": "daryan-jamal",
    "title": "‏The Birds 1963",
    "photo": "the Birds Poster.jpg",
    "writingN": "داریان جەمال",
    "nameF": "باڵندەکان ١٩٦٣",
    "description": "ئالفرێد هیچکۆک و باڵندەکان\nبەدرێژایی مێژووی سینەما، سینەمای ترسناک بینەر و هەواداری تایبەت بە خۆی هەبووە. سینەمای ترسناکیش لای خۆیەوە چەند جۆرێکی هەیە، هەندێکیان کار لەسەر پارانۆڕماڵ ئاکتیڤیتی دەکەن و هەندێکی تریشیان کار لەسەر ڕووداو و بوونەوەری وەهمی دەکەن. بەڵام ئەوەی کە دەمێنێتەوە سینەمای سایکۆلۆژیکاڵ ثریلەرە، هەروەکو فیلمەکانی هیچکۆک کە زیاتر خۆیان بە دووردەگرن لە ترسی وەهمی و هەوڵدەدەن چەندی بکرێت سەرچاوەی ترسەکان لە چوارچێوەی واقع و زانست و خوێندنەوەی سایکۆلۆژیدا بن. هیچکۆکی دەرهێنەر لە زۆر فیلمیدا زۆر بە باشی ئیشی لەسەر ژانرای ترسناک و سایکۆلۆژیکاڵ ثریلەر کردووە. ڕاستە لەوانەیە کە هەموو کەرەستەکانی واقعی نەبووبێتن بەڵام بە تەواویش نەچوونەتە بازنەی وەهمەوە. هەریەکە لە ڤێرتیگۆ، سایکۆ، مەرین و زە بێردس و زۆری تر لە نموونەی کارە دیارەکانی هیچکۆکن لە نێو سایکۆلۆژیکاڵ ثریلەرەکاندا\nباڵندەکان ئەگەر لە زۆر شوێن نموونەی ئەوین و ئازادی و جوانی ژیان بن، بەڵام لە سینەمای هیچکۆکدا کەرەستەی باشن بۆ ترس خستنە دڵەکانەوە. هەرچەندە ئەوان دونیای تایبەت بە خۆیان هەیە بەڵام هیچکۆک لەگەڵ ئەوەیە کە ئەوان لە زۆر شتدا لەگەڵ مرۆڤەکان خاڵی هاوبەشیان هەیە. چیرۆکی ئەم فیلمە بریتییە لەوەی کە رۆژێک کچێکی دەوڵەمەند دەچێتە دوکانێکی ئاژەڵە ماڵییەکان بۆ وەرگرتنی ئۆردەرەکەی بەڵام ئەو کوڕێک دەبینێت کە نایناسێت بەڵام کوڕەکە دەیناسێت و گاڵتەیەکی سەیری لەگەڵ ئەکات. لێرەوە نەزانینی ئەوەی کە کوڕەکە کێیە کچە ڕادەکێشێتە ناو مەداری کوڕەکەوە. ئەوەی کە ئەم فیلمەی هیچکۆک ئەکات بە دووبەشەوە هەم ئەتمۆسفیری ناوچەکانە هەمیش ئەتمۆسفیری تایبەتی کەسایەتیەکان، لەسەر ئەم بنچینەیە ئەم فیلمەکە دەبێتە دوو بەش، بەشی یەکەم بە ناونیشانی باڵندەی خۆشەویستی، بەشی دووەم بە ناونیشانی جەنگی باڵندەکان! هەر لەسەر ئەتمۆسفیری کەسایەتیەکان، کاراکتەرێک لە نێو فیلمەکە بە مێلنی دانیەڵس دەڵێت کە ئەو شوومە و لەگەڵ هاتنی بۆ ئەو شوێنە بووەتە هۆی دیاردەیەکی نائاسایی سروشتی. ئەم فیلمەی هیچکۆک بە پێچەوانەی زۆربەی فیلمەکانی تری لەڕووی ئاستی هونەریەوە لە ئاستی فیلمەکانی تریدا نییە بەڵام بێگومان تەچ و خاسیەتی هیچکۆکی تێدایە و ئەمە ناکاتە ئەوەی کە فیلمێکی خراپە، هەر لەسەر ئەمە ئاکیرا کۆرۆساوای دەرهێنەری بەناوبانگ دەڵێت: لە فیلمەکانی هیچکۆکدا ئاڵۆزی و ناڕوونیەک هەیە، کەسێک کە سەیری بکات هەندێکجار کەمێک لێکدابڕان و نالۆژیکی بوون لە شوێنێکی چیرۆکەکەدا دەبینێتەوە بەڵام بە ڕای من بۆچوونێکی دروستە کە فیلم تەنها چێژبەخشین بێت، من لەو باڵندانە زۆر دەترسام، ئەوان چۆن ئەو دیمەنانەیان وێنەگرتووە؟\nلە ڕاستیدا ئەوە تەنها ترس نییە کە فیلمەکانی هیچکۆکی گەورە کردووە، بەڵکو لە پشت ترسەکانەوە هەمیشە مەتەڵ و پرسیار هەن کە شیکار نەکراون و ئەم نائاگایی و نەزانینەش دەبێتە هۆکاری ترس، بێگومان لەگەڵ کەرەستەکانی تری وەکو میوزیک و کاریگەرە دەنگی و ڕەنگیەکان ئەم ترسە گەورەتر دەبێت. لێرە مێلنی دانیاڵس کاراکتەری سەرەکی فیلمەکەیە و لەگەڵ گەڕانی بە دوای میچ ئەو بە دوای مانای ژیانیشی دەگەڕێت و هەوڵ دەدات لە ڕێگەی شتەکانی دەوروبەری مانایەک بە ژیانی بدات چونکە سامان و ناوبانگ ئەو وەڵامانە نەبوون بۆی تا هەڵگری مانایەک بن بۆ ژیانی بەڵکو ئەو بەهۆی باوکیەوە بووەتە ئامانج بۆ ئەوەی هەوڵی لەکەدارکردنیشی بدرێت. لە هەمان کاتدا کاراکتەری دایکی میچ ئەو ژیانەی کە پێشتر هەیبووە، ئێستا و دوای چوار ساڵ لە مردنی مێردەکەی مانایەکی ئەوتۆی نەماوە بەڵکو ژیانی پڕبووە لە تەنیایی. لێرە مانا و پێناسەی ژیان بە پێی تێڕوانینی کاراکتەرەکان، پێناسەی جیاوازی هەیە کە ئەم پێناسەیە لێرە بە هۆی باڵندەکانەوە کاریگەری لەسەری دروست بووە هەر بۆ نموونە مێلنی بەهۆی باڵندەی خۆشەویستییەوە بە دوای خۆشەویستی کەوتووە بەڵام دایکی میچ بە هۆی باڵندەی لالەی دەریا و قەلەڕەشەوە ژیانی لە داڕووخان نزیک بۆتەوە و تەنیایی زیاتر تەنگی پێهەڵچنیوە!\nئەم پەیوەندییە نزیکەی باڵندەکان بە کاراکتەرەکانەوە زوو بە زوو دەگوێزرێتەوە بۆ بینەر و سایکۆلۆژیای بینەرەکان دەستکاری دەکات. تەنانەت بینەر لە هەندێک شوێنێکی فیلمەکەدا لە پڕێکدا هەست بەوە دەکات کە خەریکە لەبیری دەچێتەوە هەناسە بدات و خەریکە دەخنکێت! ئەم کاریگەرییە گەورەیەی سینەمای هیچکۆک بە هۆی بلیمەتی هیچکۆکەوەیە کە چۆن ترسەکان لەگەڵ پرسیارە قوڵەکان پێکەوە ڕیز دەکات و وا لە بینەر دەکات کە داببڕێت لە دونیای واقیعی دەرەوە کە ئەمە بۆ ژانرای ترسناک شتێکی زۆر گرنگە. لێرە هەروەکو هەمووجارێک هیچکۆک گرنگیەکی زۆری بە ساوند ئیفێکت داوە بەڵام میوزیکی بەکارنەهێناوە! لە هەندێک شوێن بێ میوزیکی و قڕە قڕی قەلەڕەش و ژاوە ژاوی لالەی دەریاکان دەبێتە هۆی ترسێکی زۆرتر کە ئەمە بە هۆی زیرەکی هیچکۆکەوەیە. فیلمەکە لە بەشێکی تریدا باس لە ئاستی کۆمەڵایەتی بوون و گۆشەگیربوونی مرۆڤەکان دەکات، وەکو چۆن لە شوێنێکدا لیدیا دەڵێت: زۆر گرانە کاتێک ئەو کەسەی هەموو هێزتە و پشتت پێی بەستووە ئیتر دەڕوات و بوونی نامێنێت. ڕوون بێت یاخود نا لیدیا و هاوسەرە کۆچکردووەکەی دوو باڵندەی خۆشەویستی بوون و بە نەمانی یەکێکیان ئەوی تریان نووقمی تەنیایی بووە. ئەم جۆرە لە تێکەڵ بوون و بوون بە تەونی جاڵجاڵۆکەیە وا لە بینەر ئەکات کە بیری بچێتەوە ئەمە سینەمایە چونکە شتەکان زۆر قووڵترن لەوەی کە تەنها فیلمێک بن\nهەرچەندە لێرە وەڵامێکی ڕوون و لۆژیکی بۆ ترس و هێرشی باڵندەکان نابینیتەوە بە پێچەوانەی فیلمەکانی تری هیچکۆکەوە، و ئەو ترسەی کە هەیە بەشێکی کارتێکراوە بە ئەتمۆسفیری فیلمەکە، بە مانایەکی تر ئیڤێنتەکان پارانۆڕماڵ ئاکتیڤیتین و قورسە زانستیانە لێیان تێبگەین. بەڵام هیچکۆک زیرەکانە لەم فیلمەدا هەردوو بەشی سایکۆلۆژیکاڵ ثریلەر و پارانۆرماڵ فینۆمینای ئاوێتە کردووە بە یەکتر و فیلمێکی باشی لێ دروست کردووە، بە مانایەکی تر لە زۆر شوێن سایکۆلۆژیای کاراکتەرەکان ژینگەیەکی لە بارن بۆ دروستبوون و گەشەکردنی پارانۆرماڵ ئیڤێنتێک جا ئەگەر وەهم بێت یاخود بەشێک بن لە شتێک کە ئێمە لێی تێناگەین\nبەشی کۆتایی فیلمەکە هیچ وەڵامێکی بۆ بینەر تێدا نییە کە بۆچی باڵندەکان بوونەتە دوژمنیان؟ بۆ وادەکەن؟ کەی وازدەهێنن؟ هۆکاری ڕاگەیاندنی جەنگیان لە دژی مرۆڤەکان چی بووە؟ هیچکۆک لێرە هەموو پرسیارەکان بەبێ وەڵام بۆ بینەر جێدەهێڵێت. لێرە بەشێکی وێنە گەورەکە لە دیدی هیچکۆکەوە ئەوەیە کە باڵندەکان هۆکارێکی زۆریان هەیە بۆ ئەوەی جەنگێکی گەورە لە دژمان ڕابگەیەنن و ببنە دوژمنی مرۆڤایەتی، ئەمەش دەگەڕێتەوە بۆ ئەوەی هەر لەوکاتەوەی کە مرۆڤ هێلانەی باڵندەکانی دۆزیوەتەوە هێلکەی باڵندەکانی دزیوە تا ئەوەی کە مرۆڤەکان پەڕی باڵندەکان و خۆیانیان بۆ نووسین و دیکۆرکردن و کڵاو دروستکردن و زۆر شتی تر بەکارهێناوە، ئەمە جگە لە تێکدانی ژینگە و ڕاوکردنیان و کردنیان بە ژەمی سەرەکی ڕۆژ. بۆیە هیچکۆک پێی وایە کە بەشێک لە باڵندە لەناوچووەکان لەناونەچوون بەڵکو لە لایەن مرۆڤەکانەوە لەسەر زەوی سڕدراونەتەوە و بە تەواوی لەناوبراون. و هەندێکی تریان لە قەفەس نراون و بە شکۆوە نمایش ئەکرێن بۆ میوانەکان. لە کۆتایی فیلمەکەدا ئەو ئەو ڕاستییە نیشانی بینەر دەدات کە سەرەڕای ئەوەی کە دوو باڵندەی خۆشەویستی بێ تاوانن بەڵام هێشتا مرۆڤەکان هەر بەندیان کردوون لە نێو قەفەسەکانیاندا، لە دیدی هیچکۆکەوە ئەوان ئازادیان لێ زەوتکراوە هەر بۆیە هیچکۆک باڵندەکانی دروست کردووە"
  },
  {
    "id": 138,
    "p": 138,
    "idPoster": "https://lh3.googleusercontent.com/mkXqS21JBwb1JW20NIzrTb4Xp3oEtPRBvdjBgajBU5q2yUsTq_v2NSPmyDmYuDPsPnrFrZLfztGxavIldLudV8QoLsEqyqbJAvaZzSRB4CBq79tqNRn275OSbsq-sLVanhN9gCq2WQ=w2400",
    "typeFilm": "film",
    "memberNameEnglish": "heshw-fatih",
    "title": "Love in the time of Cholera 2007",
    "photo": "Love in the time of cholera.jpg",
    "writingN": "هێشوو فاتیح",
    "nameF": "خۆشەویستی سەردەمی کۆلێرا ٢٠٠٧",
    "description": "\nشیکردنەوەی خۆشەویستی سەردەمی کۆلێرا\nخۆشەویستی سەردەمی کۆلێرا له ڕۆمانێکی گابرێل گاریسیا مارکیز وەرگیراوە که لە ساڵی 1985 بڵاوی کڕدۆتەوە ، لە ساڵی 2007 لەلایەن مایک نێویڵ کراوە بەفیلم\nسیناریۆی فیلمەکه لەلایەن( ڕۆناڵد هاروود ) کاری نووسینی سیناریۆی بۆ کراوە ،، ئەوەی گرنگە ڕۆناڵد هاروود و بەرهەم هێنەری فیلمەکه بۆ ماوەی سێ مانگ لەگەڵ مارکیز دانیشتنیان کردووە پێش دەست پێکردن بە نووسینی سیناریۆکە تاکوو بتوانن هەموو خەیاڵێکی یاخوود زۆرترین گرنگی وشەکانی نووسەر بتوانن بیکەنە ئەو وێنەیەی کەلە ڕۆمانەکەدا لەڕێگەی وشەوە پیشانی داوین ..چیرۆکی فیلمەکە دەست تێوەردانێک بوو بۆ ژیانی حەقیقی ئەمریکا کەبەهۆی جەنگ هەروەها قەیران و سیستەمی سەرمایداری چ ڕۆڵێکی هەبووە لە گۆڕانی سیستەمی ئابووری لەو سەردەمەی ئەمریکادا بەتایبەت لە ژیانی کۆمەڵایەتی و پلەبەندی نێوان کەسەکان ... کە خۆشەویستیش بەشێکە لەو هۆکارانەی ببوونە قوربانی ئەو سیستەمە\nفیلمەکە به سێ ئاکت تەواودەکرێ و بەدرێژای هەر ئاکت و بەشێکی فیلمەکە ئێمە ڕوبەڕووی چەند پرسیارێک دەبنینەوە ... کە ئایا خۆشەویستی مانای چاوەڕوانییە ؟ ئایا تەمەن و کات شتێک ئەگۆڕن بەناوی خۆشەویستی ؟\nلە ئاکتی یەکەمی فیلمەکە واتە تا ساتی هاوسەرگیری فێرمینا گۆڕان لەکەسایەتیفێرمینا ڕوودەدات کە دەبێتە هۆی درووستوونی چیرۆکێکی نوێی فیلم و دروستبوونی خاڵی وەچەرخان\nلە خۆشەویستیەکی دوولایەنەدا خۆشەویستیەکە گۆڕانی لێ بەسەر دێت و دەبێتە خۆشەویستیەکی تاک لایەنە و کەسێک کە چاوەڕوان دەکات ،  هەروەک فلۆرینتینۆ کەسایەتییەکی ڕووخاوی دەبێت کەهەمیشە لە گۆشەگیری و تەنهایی دەبێت\nلە ئاکتی دووەمدا چیرۆکی فیلمەکە دەبێتە چیرۆکی خۆشەیستی نێوان دووهاوسەر و کەسێک کە چاوەڕێی جیابوونەوەیان دەکات و هەمیشە چاوەڕوان دەبێت بەدرێژای 50 ساڵ .. لێرەدا کەسایەتی فلۆرینتینۆ دەبێتە کەسێکی شکست خواردوو لەخۆشەویستیدا و کەسایەتی دەگۆڕێت ، ئەگەر لەڕووی سایکۆلۆجیاوە پێناسی کەسایەتی فلوڕینتینۆ بکەین بەپێی تیۆری فرۆید دەربارەی سیستەمی کەسایەتی مرۆڤ ، لە کەسێکی بێتاوانەوە دەبێتە کەسێک کچان دەکاتە قوربانی خۆی و ئای دی لە کەسایەتیدا زاڵ دەبێت ولە پێناونەمانی ئەو ئازارەیی هەیەتی پەنادەباتە بە لیبیدۆ ، واتە سێکس کردن یاخوود هەستی شەڕانگێزی\nبۆ نموونە فلۆرینتینۆ هەرلەوساتەی لەئازاری خۆشەیستیدا نوم دەبێت سێکس وەک ڕێگایەک بۆلەبیرکردنی ئەو ئازارە بەکاردەهێنێت کەهەیەتی تا لەگەڵ 900 ئافرەت سێکس دەکات و دەیانکاتە قوربانی .. تا ئەو ساتەی هاوسەری فێرمینا دەمرێت و ڕاستەوخۆ هەوڵی بەدەست هێنانەوەی فێرمینا دەداتەوەو ئای دی لە کەسایەتیدا بەرەو کەمبوونەوە دەچێت  و دەچێتەوە سرووشتی ئاسایی ژیانی خۆی و دووبارە خۆشەویستی فێرمینا دەخاتەوە نێو ژیانی تا ئەو ساتەی بەدەستی دەهێنێت و پێکەوە دەژین..هەروەها کەسایەتی کچ لە ڕووی پێناسی سایکۆلۆجییەوە بەوجۆرە بۆی قەڵەم داوین کە هەمیشە لە پرسیاردا دەبێت لەگەڵ خوودی خۆی کە ئایا من ڕاستم هەڵبژاردووە ؟ یاخوود ئایا من کارە ڕاستەکەم کردووە ؟ ئەمەش لەو ساتەوە دەبێت کە هەمیشە فێرمینا پرسیار لەخۆی دەکات کە ئایا لەگەڵ هاوسەرەکەم دڵخۆشتر دەبووم یاخوود فلۆرینتینا.. هەروەها لەم فیلمەدا چەند سیمبولێکی دیار دانراوە ، بۆ نموونە باڵندە کە لەم فیلمەدا چەند باڵندەیەکی جیاواز پیشان دەدرێ و لە هەریەکێکیشیان ڕەمز و سیمبوولی بەدبەختی لەخۆ دەگرێت\nقەلەڕەش ڕاستەخۆ لەگەڵ مردنی مرۆڤەکان پیشان دەدرێت ... کۆترە سپییەکە کاتێک نامەی نێوان دوو خۆشەویست دەگوازێتەوە دەبێتە هۆکاری مردنی یەکێکیان کە کچەکەیەو دەکوژرێ\nهەروەها ( باران _ ئاو _ گریان ) وەک سیمبوولی گۆڕانی بارودۆخ بەکاری هێناوە ، بەباشی بێت یاخوود خراپ ، کە لەگەڵ پیشاندانی هەر یەکێکیان گۆڕان لە بارودۆخ و کەسایەتی هەر کارەکتەرێک درووست دەبوو ... وەک ساتی سەفەرکردنی فلۆرینتینا بە بەکەشتی .. وەک ئەو ساتەی دەگرین ...دیمەنی کۆتایی کە لە نێو کەشتی و پیشاندانی ئاوێک هەردوو کارەکتەری سەرەکی بەیەک دەگەنەوە\nتەنانەت هەموو نارەیشنەکانه کۆتایی و گۆرانییەکان لەسەر ئاو یاخوود ڕووبارێک پیشان دەدرێت و پێمان دەڵێت کە ژیان باش دەبێت\nژانڕای فیلمەکە درامی و ڕۆمانسی بووە و ڕۆمانەکە بە شێوەی ( ماجیکەڵ ڕیالیزم ) نووسراوە ، واتە گێڕانەوەی واقعێک لە چوارچێوەو باکگراوندی چەند سیمبول و خەیاڵێکی تایبەت بە فیلمسازێک یاخوود نوسەرێک .. هەروەها لەم فیلمەدا بۆ شێوازی گێڕانەوە ( نەنلینیەر ) ی بەکارهێناوە ، کە جۆرێکی تایبەت لە گێڕانەوەیە و سەرەتا و ناوەڕاست و کۆتایی بەدوای یەکدا نایەن\nلەم فیلمەدا لە سەرەتاوە بە مردنی دکتۆرەکە دەستی پێکرد و پاشان هەموو ڕووداوەکانی تری وەک فلاشباکێک گێڕایەوە و بە بەیەک گەیشتنی\nپرۆتاگۆنیستەکان دەستی پێکرد ،، ئەویش وەک ئاماژەیەک بۆ ئەوەی دەرهێنەر پێمان بڵێت ( ڕۆژێک ئەگەین بە هەموو ئەو شتانەی ئەمانەوێت وەک ئەوەی هیچ کات ئازارمان نەچەشتبێت و ئازارەکانمان بیربچنەوە )\nهەروەها هۆکارێکی تریش پێی وایە ژیانی ئێمە لە خاڵێکی مردن دەست پێدەکات و هەرچی بکەین و هەر هەنگاوێک بنێین دێینەوە هەمان خاڵ کە مردنە"
  },
  {
    "id": 139,
    "p": 139,
    "idPoster": "https://lh3.googleusercontent.com/s7mfyeJh0uy2-fEBXJIMBKOe5M03vI06PuNnnQv8xYpQqB8Hqli5RdTItBrO9psANCczRKc4--NT6mXRFJkNyZ2md6xzOuTUCCBMc2AgC3f0d0fOA0MNV7yRDRiOQkw965rpGNgRRw=w2400",
    "typeVariety": "variety",
    "memberNameEnglish": "mohamed-rzgar",
    "title": "Tom Hanks in solders character",
    "photo": "silly.jpg",
    "writingN": "محەمەد ڕزگار",
    "nameF": "تۆم هانکس لە ڕۆڵی سەربازەکاندا",
    "description": "\nگومان دەکەم خودی تۆم هانکس تا ئێستا ئەمەی زانیبێت کە بە جلوبەرگی سەربازییەوە شتێکی دیکەیە!\nبەتایبەت کاتێک چاوەکانی ورد دەکاتەوە و سەیری شوێنێکی دوور دەکات ئەو لە ڕۆڵی کاپتنی کەشتییەکی بازرگانی لە ( کاپتن فلیپس) و لە ڕۆڵی فڕۆکەوانێکی قارەمان لە (سالی) و لە ڕۆڵی مامۆستایەک کە بووە بە سەربازی جەنگ لە ( ڕزگارکردنی سەرباز ڕایان) زۆر بەجوانی درەوشاوەتەوە، کۆتاجاریش لە ڕۆڵی فەرماندەیەکی کەشتی سەربازی دژی نازییەکان لە فیلمێکی جەنگی و پڕ ڕووداوی جۆراوجۆر دەرکەوت\nهەروەها یەکەمین نووسینی سیناریۆیە لەلایەن تۆم هانکسەوە کە لە ڕۆمانێکەوە وەریگرتووە\nتۆم هانکس لە ڕۆڵی کاپتنێکی هێزەکانی ئەمریکا لە ڕووداوی سەرکەوتنی جەنگی ئەتلەنتیک پلەی بەرزکراوەتەوە دەردەکەوێت، فەرماندەیەکی ڕاستەوخۆ و خەمخۆر و ئەرکی پاراستنی کەشتییەکانی لە ئەستۆ گرتووە و دەبێت بیانگەیەنێتە بەریتانیا بە سەلامەتی، بەڵام ڕووبەڕووی هێرشێکی زۆر و جەنگێکی سەخت دەبێتەوە\nبینەری ئەم فیلمە دەتوانێت تەنیا لە چاوەکانی تۆم هانکس ئەوە بزانێت کە کۆتاجار چۆن بە نیوەیی خواداحافیزی لە هاوسەرەکەی کردووە و ئەمەش یەکەمین ئەرکی کاپتنە، هەروەها تەواوی شڵەژانی دەروونی و ترس و خەم و پاراستنی هاوڕێکانی بە شێوەیەکی سەیر دەگوازێتەوە بۆ بینەرەکانی.زۆرێک لە ڕەفتارەکانی هانکس لەم فیلمەدا وامان لێدەکات بڵێین : چەند کەسێکی جوانە! هەر لە کۆتا ژەمی کە بۆی دەهێنن و ناوهێنانی سەربازەکانی و سەیرکردنی ئەوانەی چاوەڕێی فرمانی کاپتنەکەیانن، یان ئەو دەمەی هەواڵی کوشتنی دوژمنەکانی بۆ دەهێنن و وەڵامێکی زۆر مرۆڤییانە دەداتەوە کە تەزوو بە جەستە و ڕۆحی مرۆڤ دەهێنێت\nگرایهاوند فیلمێکە نزاکردن دەخولقێنێت لە دڵماندا و هەموو خەمێکمان پاراستنی کاپتن و سەربازەکانیەتی\nلەم فیلمەدا هەرچەند کەشتییەکانی دیکە بە تەکنەلۆژیای سەردەم دروستکراون و ڕاستی نین بەڵام هەرگیز هەستی پێ ناکەین\nلەکۆتاییدا دەتوانین تا ئێستا بزانین کە هانکس، ئەو کەسەیە کە ڕووخساری ڕاستی خۆی لە فیلمەکاندا دەردەخات بەشێوەیەک لە شێوەکان، بەجۆرێک پێمان دەڵێت مرۆڤایەتی لە پێش هەموو شتێکەوەیە"
  },
  {
    "id": 140,
    "p": 140,
    "idPoster": "https://lh3.googleusercontent.com/vjYmcTh3ImlyisQ3aowT3BPsPnMWoxL4QqbX5bS6cFfDHzLj1F0eGNyabJkl-inxYql0h6Xwc80HO155V3FcR6jTgIouZPZx5ffmlTx9398RtrgkFlqvF_sQgY1HTWfs0VsjhyFN1w=w2400",
    "typeVariety": "variety",
    "memberNameEnglish": "mohamed-rzgar",
    "title": "Meaning of colors",
    "photo": "colors.jpg",
    "writingN": "محەمەد ڕزگار",
    "nameF": "مانای ڕەنگەکان",
    "description": "\nلەو ساتەوەی فیلمی ڕەنگدار پەیدابووە و ئیتر کار بە فیلمی ڕەش و سپی نەکرا، دەرهێنەران و ستافی فیلمەکان هەوڵیانداوە کارێک بکەن کە بینەر زیاتر لە دیالۆگ و جوڵە ببینێت و بابەتەکانی دیکە ببنە بنچینەیی\nڕەنگ یەکێکە لەو ئامڕازانەی لەوانەیە ئێمە پەشیمان یان دڵنیابکاتەوە لە بینینی فیلمێک و سەرنجمان ڕابکێشێت یان بێزارمان بکات، بەڵام ئایا بە گشتی واتای ڕەنگەکان چی دەگەیەنێت!؟\nسوور:\nزۆرینەی کات بۆ هەستی زیاد لە پێویست دادەنرێ وەک:خۆشەویستی و ڕۆمانسیەت، توندوتیژی و ئیرەیی و توڕەیی و شتە مەترسیدارەکان، هەروەها ئەو شتانەی دیکەی کە بەشێوەیەکی گشتی پەیوەندیان بەمانەوە هەیە.وەک: قەدەغەکان، بابەتی کێشەلەسەر و سێکس هەربۆیە هەمیشە لە زۆرینەی فیلمەکان بەرچاومان دەکەوێت چونکە ژانەرەکان کەم نین لەم بابەتانە\nپەمەیی:\nبەشێوەیەکی گشتی ڕەنگی پەمەیی بۆ کچان بەکاردێت، هەرچەند هەمیشە بەوشێوەیە نییە بەڵام زۆرجار بەخێرایی دەگۆڕێت، بە زۆری ڕەنگی پەمەیی بۆ پاک و بێگەردی و بێتاوانی و شیرینی و خۆشی و جوانی و هەستەکان بەکاردێت\nپڕتەقاڵی:\nڕەنگی پڕتەقاڵی ڕەنگی خۆرهەڵاتنە، هەروەها هی خۆرئاوابوونیشە، بۆیە زۆرینەی هەستە نوێیەکان لەخۆی دەگرێت بە واتای ڕۆژێکی نوێ وەک : گەنجان، ڕاستگۆیی، هێمنی، پەیوەندی کۆمەڵایەتی) هەروەها زۆر شتی دیکە نزیک لە بیرەوەری و هەست و ڕابردوو، بەشێوەیەکی گشتی ڕەنگێکی ئەرێنیـە و زۆرجار دیمەنی سروشتی سەیر و شاعیرانەمان بیردێنێتەوە\nزەرد:\nڕەنگی پارادۆکس، ڕەنگی زەرد زۆرجار بەپێی ناوەڕۆکی فیلمەکان دەگۆڕێت، لەوانەیە سەبارەت بە شێتی و نەخۆشی بێت، یاخود نەبوونی ئاسایش و ئارەزوو، هەروەها بۆ پشوودان و دڵخۆشی و ئەم ڕەنگە زۆرجار لەلایەن ویس ئەندرسۆنەوە بەکاردێت\nسەوز:\nیەکێکی دی لەو ڕەنگانەی گرنگی بە سیناریۆ دەدات، لەگەڵ ئەوەی بیرلێکردنەوەی دەمانباتە خەیاڵی جەنگەڵ و دارستان و سروشت، بەڵام زۆرینەی جار سەبارەت بە فەساد و خراپەکاری و کاری مەترسیدار و حەزی خراپەیە\nشین:\nڕەنگێکە زۆرجار بۆ بابەتی فیکری دادەنرێت یان بابەتی عەقڵانی، یان باس لە هێمنی و دەروونناسی ـیە، کە ئەمەش دەکرێ بە هەردوو باری ئەرێنی و نەرێنی بێت، هەروەها بۆ بابەتە دینی و پیرۆزییەکان چونکە ڕەنگی ئاسمان و زەریاکانە، بۆیە هەندێکجار بەوهۆیە لەو چیرۆکانەدا بەکاردێت کە باس لە ژیانەوە و ژیانی مرۆڤایەتی دەکات\nمۆر:\nڕەنگێکە زۆر پەیوەندی لەگەڵ بابەتە سەرنجڕاکێش و ناسروشتییەکان هەیە، زۆرجار بۆ بابەتی فەلەکناسی و سۆفیگەری و ئەستێرەناسی بەکاردێت و لە فیلمە زانستە خەیاڵییەکانیش بەرچاومان دەکەوێت وەک کەشێکی فراوانی فیلم"
  },
  {
    "id": 141,
    "p": 141,
    "idPoster": "https://lh3.googleusercontent.com/rBh20pSOaQPxRbBsg28gH_GDQxSX87K1K0DddjtTIHKuOPt0GDL_bMkwojP9L0JZeO9gXJCG5piMI_d5krEvSjEo9IC4t50RXJ6ztcjW_Lnj7fNxoXE9Ag03Qo0JOYTwFWu8ti20lA=w2400",
    "typeVariety": "variety",
    "memberNameEnglish": "mohamed-rzgar",
    "title": "Why one of our choose must be Anime?",
    "photo": "anime.jpg",
    "writingN": "محەمەد ڕزگار",
    "nameF": "بۆچی دەبێت یەکێک لە هەڵبژاردنەکانمان ئەنیمی بێت؟",
    "description": ":پڕبابەتی\nئەگەر سەیرێکی جیهانی ئەنیمیتان کردبێت بابەتێک هەیە سەرنجتان ڕادەکێشێت ئەوەی زۆربوونی جۆرەکانە، لە ڕۆمانسی و عاشقانەوە بگرە هەتاوەکو ئاکشن، زانستی و خەیاڵی و هەستبزوێن و .. چەندین و چەندینی دیکە وەک ئەوەی دەڵێن لە شیری چۆلەکە بیگرە هەتا شاخی مار تێیدایە، ئەم زۆربوونەش تەنیا لە ژانەردا نییە بەڵکو لە هەموو ئەڵقەیەک بابەتی نوێ دەبینیت هەر لە ئەڵقەی دوانزەیی و سیانزەیی بیگرە هەتا\nهەر بەڕاست هەندێک لە ئەنیمییەکان کۆتاییان نییە، بەدڵنیاییەوە ئەنیمی دەتوانێت ڕۆژێکی سەخت و پڕ ماندوویەتیتان ببوژێنێتەوە\n:پێیەکانت بخە نێو دونیایەکی دیکە\nهەموومان پێمانخۆشە لە خەیاڵەکانماندا نقوم ببین و ئەو شتانە ببینین کە لە ڕاستیدا ناتوانین هەستیان پێ بکەین. بەڵام ئەنیمی جێگایەکی تەواو پڕە بۆ خەیاڵەکان! لە کۆتایی دونیا بەشێوەی سەیروسەمەرە و ئەهریمەنەکان و خوداوەندەکان و شێوازی نوێی باڵەخانە و دروستکراوەکان و چەک و ئامێرەکانی گواستنەوە و زۆرێک لە ڕوخسارەکان!\nهەموو ئەوانەش تەنیا خەیاڵەکانیان تێپەڕاندووە و کێشراون\n:ژاپۆنییەکان گوێ نادەن\nمەبەستم لەم قسەی سەرەوە ئەوە نییە بێ فەرهەنگن، بەڵکو وەک ئەوەی زۆرێک لە ئەنیمەیشنەکان ناتوانن هەندێک گرتە بخەنە نێو ئەنیمەیشنەکانیانیەوە لە ترسی ئەوەی بینەری خۆیان لەدەست بدەن یان ڕووبەڕووی ڕەخنە بنەوە، ئەنیمیەکان بە پێچەوانەوە هەتاوەکو کۆتا بەشی ڕووداوە نەخوازراوەکان دەڕۆن زۆرێک لە ئەنیمییەکان گرتەی کوشتن و ترسناک و زۆر هەستبزوێنی تێدایە کە هەمووکەسێک ناتوانێت بیانبینێت، هەروەها ئەو ئەنیمییانەی کە باس لە ڕووداوەکانی ڕۆژانە دەکەن و لە گۆشەنیگایەکی ترەوە شیدەکەنەوە. دەکرێ بڵێین ئەنیمییەکان لەگەڵ تێکەڵکردنی زۆرێک لە بابەتەکانی ژیان دەتوانن بۆ هەموو تەمەنێک گونجاوبن. بۆیە دەبینین ئەنیمییەکان ڕۆژ بە ڕۆژ بەرەو پێش دەڕۆن و بیرۆکەی نوێیان بۆ دێت\n:چیرۆکی فیلم پێشبینی‌نەکراوە\nیەکێکی تر لە جیاوازییەکانی ئەنیمەیشن و ئەنیمییەکان بوونی چیرۆکی ئاڵۆز و تێهەڵکێشراوە کە بینەر زۆرجار نازانێت لە کام دەرگای بیرکردنەوەی بدات بۆ ئەوەی تەخەیولی گرتەی دواتر و ڕووداوی دواتر بکات یان کۆتایی ئەنیمییەکە بە پێچەوانەی ئەنیمەیشنەکانەوە، کە گرنگترینیان بێڕەحمییە و پیشاندانی ڕووی ڕاستی ژیانە، چونکە ئەنیمییەکان هەرگیز دڵی بینەر ڕاناگرن و بەگوێیان بکەن، ئەگەرێکی زۆر هەیە خۆشەویستترین کاراکتەرت لە بچووکترین هێرشدا کە لە ژیانی ڕاستیەوە نزیکە بمرێت!\nهەموو کەسایەتییەک بە ئەندازەیەکی دیاریکراو دەردەکەوێت و گرنگی هەیە: لە زۆرێک لە فیلمەکان یان ئەنیمەیشنەکان دەیبینین کەسایەتییەک یان چەند کەسێکی کەم دەبنە کەسانی زۆر سەرەکی و بە هەموویەوە تەنیا لە چەند خولەکێکدا دەرناکەون، بەڵام ئەنیمییەکان پڕ لە کەسایەتی زۆر و وردییە\nلەوانەیە کچێک لەگەڵ سەگەکەی پیاسە بکەن بەڵام بە ئەندازەیەک وێنا کراوە وەک ئەوەی ئەویش ڕۆڵێکی گرنگ بێت، ئەوانەی بینەری بەردەوامی ئەنیمین لەم قسەیە بەباشی تێدەگەن و هەستیان بە فرە کاراکتەری کردووە\n:بەرزکردنەوەی هەستی بینەر بۆ بەرزترین ئاست\nئەنیمییەکان دەست دەخەنە سەر قوڵترین خاڵی هەستەکانمان و زۆرجار بینەر دەخەنە گریان و ئەوپەڕی دڵخۆشی و تووشی موەچرکەی دەکەن کە زیاتر و زیاتر وای لێدەکات سوور بێت لەسەر بینینی ئەنیمیەکە، بۆ نموونە ئەنیمی\n‏Anohana: The Flower We Saw That Day\nئانۆهانا: ئەو گوڵەی ئەو ڕۆژە بینیمان\nکەم تەمەن گەورە هەبووە لەگەڵیدا فرمێسک نەڕێژێت، یان ئەنیمی گۆڕی فایلە ئاگریەکان بە نموونە\nهەروەها لە بابەتی کۆمیدیشدا بە هەمان شێوە\n:سینەماتۆگرافی یان وێنەکێشانی نایاب\nلە گرتەی ئەنیمییەکان دەبینین هەر لە گەڵایەکەوە هەتاوەکو بچووکترین و گەورەترین بابەت، نیشاندانی کاراکتەر و شێوازی هاتنە پێشەوە و قسەکردنی و تێکەڵکردنی ڕەنگەکان و جلوبەرگ بەشێوەیەکی زۆر زۆر ڕێکوپێک ئەنجامدراوە کە هەرگیز نەک بێتاقەت نابین بەڵکو زۆریش چێژی لێ دەبینین و زۆرێک لە گرتەکان دەتوانین بۆ وێنەی شاشەی مۆبایلەکانمان بەکاریان بهێنین\n:موزیکی نایاب\nژاپۆن وڵاتێکە نەرمونیانی لە موزیکیان ڕەنگی داوەتەوە، موزیکێکی ناسک و نازداریان هەیە کە گوێ ئازار نادات و وەک گەڵای پاییز دوای لەنجەولارێکی کەم لەسەر دڵت دەنیشێت، جیا لە موزیکی ژاپۆنی کلاسیک و نوێ سوود لە موزیکی ڕۆژئاوایی وەردەگرن کە لەگەڵ ئەنیمییەکەدا بگونجێت"
  },
  {
    "id": 142,
    "p": 142,
    "idPoster": "https://lh3.googleusercontent.com/0y38RU4176_cHyy5l7beNBFo22fxRjLyii-5eHr8t_D3lwwIJU1hCv7CUGwwi1f6jZHn2UBgR-0PYvVAZoHbQhoPSCCYOn8ok6EnUkws2lgBlD1WIon_Oc6CQgZtMrPA1X3NpWxBEQ=w2400",
    "typeDirector": "director",
    "memberNameEnglish": "mohamed-rzgar",
    "title": "Akira Kurosawa",
    "photo": "akira.jpg",
    "writingN": "محەمەد ڕزگار",
    "nameF": "ئاکیرا کورۆساوا‌",
    "description": "\nئاکیرا کورۆساوا‌\nلەدوای بینینی بومەلەرزە وێرانکارەکەی ساڵی بیستەکان و دواتر مردنی برایەکی بە خۆکوژی و دوای چوار مانگ برایەکی دیکەیشی دەمرێت، کاریگەرییەکی زۆر لەسەری بەجێدەهێڵن و بابەتی #مەرگ و ژیان دەبێتە بابەتێکی زەق لەناو فیلمەکانی\nئاکیرا زۆرێک لە فیلمەکانی بۆ بینەری ئەمڕۆ سادەن لەڕووی تەکنیکی وێنەگرتنەوە بەتایبەتی دیمەنە ئەکشنەکانی، بەڵام پەیام و ناوەڕۆکی فیلمەکانی بەئەندازەیەک جوانن کە زۆر کەموکورتی فیلمەکانی پەنجا و شەستەکانی سەدەی ڕابردوو دەشارنەوە\nزۆر سەرسامی شکسپیر بووە و سیناریۆی چەند فیلمێکی لە ڕۆمانەکانی ئەوەوە وەرگرتووە و حەزی بە وێنەکێشان بووە\n:هەندێک لە فیلمەکانی و کەمێک باسکردنیان\n‏Seven Samurai(1954)\nباس لە ترس و پاراستنی ماف خود و ڕێگری لە چەوساندنەوە و زوڵم و هەوڵدان بۆ باشترکردنی ژیان و گیانی هاوکاریکردن و کارکردن بەبێ لەبەرچاوگرتنی دەستکەوت دەکات و لەوانەیە ئەوە سەرکەوتووترین فیلمی ئاکیرا بێت و ١٩ ـم باشترین فیلمی مێژووە بەپێی ئای م دی بی لە لیستی باشترین 250 ـدا\nسیناریۆی فیلمەکە لە ساڵی ٢٠١٦ دووبارە بەکارهێنراوە لە فیلمی the Magnificent Seven\n‏Rashomon(1950)\nناوی فیلمەکە وشەیەکی ژاپۆنی کۆنە بەواتای (دیدگا) دێت، فیلمەکەش باس لە گێڕانەوەی ڕووداوێکی مردن دەکات لەلایەن چەند کەسێکەوە، کە هەریەکێکیان و بە شێوازێک دەیگێڕنەوە\nڕیزبەندی ١٢٨ ـی هەیە لە لیستەکەدا\nThrone Of Blood(1957)\nباس لە ئارەزووەکانی مرۆڤ دەکات بۆ گرتنە دەسەڵات و فریودانی لەڕێی دروستکردنی هەوەس و زیادبوونی خواستی بۆ دەسەڵات لەلایەن کەسانی دەوروبەرییەوە، کە لە ڕێیەوە هەرکارێک بۆی ئاسایی دەبێتەوە تەنانەت کوشتنیش\nئەویش لە ڕیزبەندی ٢٤٧ دا دێت و فیلمێکی زۆر جوانە\n‏Yojimbo(1961)\nباس لە زیرەکی و دانایی سامۆرایەک دەکات کە دەیەوێ گوندێک ڕزگاربکات لە دەست دوو دەسەڵاتدار کە دەیانەوێت یەکتری بسڕنەوە بۆ ئەوەی تەنیا خۆیان دەسەڵاتدار بن و بەوهۆیەشەوە تەواوی گوندەکەیان وێران کردووە و قۆرخکاری و تاوانەکانیان تەنیا سوودی بەرتیلخۆران و کۆیلەکانیان و تابوتسازەکانی تێدایە. فیلمی یۆجیمبۆ ڕیزبەندی ١٢٩ی هەیە و لەدوای فیلمی دیدگاوە دێ و سیناریۆکەشی لە هەردوو فیلمی دوا پیاو وەستا ی ساڵی ١٩٩٦ و فیلمی مستەڵ دۆلار ی ١٩٦٤ دا بەکارهێنراوەتەوە\n‏Ikiru(1952)\nباس لە نرخی کات و ژیان\nمرۆڤ هەتاوەکو نزیک نەبێتەوە لە مردن و کۆتایی ژیانی نازانێت ژیان چییە و مرۆڤەکان لە چ کات بەفیڕۆدانێکدان\nکاتێک لەمردن نزیک دەبیتەوە ئیتر ڕق لەدڵ هەڵگرتن سوودی نابێت بۆت و هەوڵدەدەیت تەنیا ئاسوودەیی بە دڵت ببەخشیت. ئیکیرۆ لە ڕیزبەندی ١١١ دا دێت\n‏Ran(1985)\nفیلمە ڕەنگاوڕەنگە جوانەکەی ئاکیرا، دووبارە باس لە دەسەڵات دەکات و حەز و خولیا دوای جێهێشتنی کورسی دەسەڵات و چاوچنۆکی ئەوانەی لە دەسەڵات تێر نابن، هەروەها زوو بڕیارنەدان و ڕێزگرتن لە بیروڕای جیاواز\nفیلمی یاخیبوونی کورۆساوا لە ڕیزبەندی ١٣٦ دا دێت\n‏Red Beard(1965)\nکۆتا فیلمی هاوبەشی ئاکیرا و توشیرۆ میفۆنەیە و دووبارە لێرەش باس لە بابەتی بوونگەرایی و ئینسانگەرایی دەکرێتەوە و چیرۆکی فیلمەکە دەڵێت:دوای ئەوەی دەیخواست کارێکی ئاسانی دەستبکەوێت وەک پزیشکی تایبەتیی خانەوادەیەکی سەرمایەدار، نۆبۆرو یاسومۆتۆ بێهیوا دەبێت کاتێک دوای تەواوکردنی خوێندنی پزیشکیی، یەکەمین کاری لە نۆرینگەیەکی بچوکی ناوچەیەکی گوندنشین دەبێت\nڕیش سوور لەڕیزبەندی\nفیلمەکانی زۆرترن لەمانە و ئەمانە تەنیا چەند گەوهەرێک بوون لە کانی ئەو پیاوەد"
  },
  {
    "id": 143,
    "p": 143,
    "idPoster": "https://lh3.googleusercontent.com/G2E39eHagGoIcoS3i2CeqNbtmFwwB0vVUziat45sKu3qcgxWNGXosXsITKwXXLmT0QYNMZqyw4UBDG94Hq0lpafSHQ58H67SduM0gBTBVaj5WhcEhBD9aWCjAlL5rXW-2DXSko4T6Q=w2400",
    "typeVariety": "variety",
    "memberNameEnglish": "mohamed-rzgar",
    "title": "Making film with smartphones",
    "photo": "phonemovie.jpg",
    "writingN": "محەمەد ڕزگار",
    "nameF": "دروستکردنی فیلم بە مۆبایلی زیرەک",
    "description": "\nئەمڕۆ لەگەڵ مۆبایلە زیرەکەکاندا دەتوانین کارەکانمان ئاسانتر بکەین کە تەنانەت توانیویەتی پەل بکێشێت بۆ دروستکردنی کارە گەورەکانیش، پێشتر بۆ وێنەگرتن کامێرایەک پێویست دەبوو و ئەگەر بۆ تۆمارکردنی ڤیدیۆیەکیش بوایە هەربەوشێوەیە\nبەڵام ئێستا هەمووان بە شێوەیەک لە شێوەکان کامێرایەک لەنێو گیرفانەکانیاندا هەیە\nکارە سادەکان وەلادەنێین، لێرەدا باسی دروستکردنی فیلم دەکەین بە مۆبایل\nدروستکردنی فیلم بە مۆبایل و پێداویستییە سەرەکییەکان\n:١-ڕووناکی باش بۆ کاری وێنەگرتنەکە\nڕووناکی یەکێکە لە هەرە گرنگترین پێویستییەکان لەکاری دروستکردنی فیلمدا، هەروەها لەبەرئەوەی کە مۆبایل لێنزی بچووکتر و هەستەوەری وێنەگرتنی بچووکتری هەیە دەبێت هەوڵێکی زۆر بدرێت بۆ فەراهەمکردنی ڕووناکییەک کە جێگای ئەو لێنزە بچووک و دەرچە بچووکانە بگرێتەوە\nئەم کارە یارمەتیدەر دەبێت تاوەکو لە شوێن و سێبەری ناپێویست خۆمان بەدوور بگرین لەتۆمارکردنەکەدا\nلەگەڵ ئەوەدا دەبێت زۆر ئاگاداربن خودی مۆبایلەکە نابێت لەناو ڕووناکییەکی زۆردا بێت چونکە کاردەکاتە سەر لێنز و تێکی دەدات و وادەکات فلاش و هەستەوەرەکانی مۆبایل بێسوود ببن، دەبێت ڕووناکییەکی جێگیر بێت چونکە مۆبایل وەک کامێراکان بەخێرایی خۆی ناگونجێنێت لەگەڵ گۆڕانی ڕووناکی لەبەرئەوەی کاری سەرەکی تۆمارکردنی ڤیدیۆ نییە\n:٢-جێگیرکردنی مۆبایل\nئەگەر بتانەوێت لەکاتی تۆمارکردن دووربن لە لەرینەوە و تێکچوون و بەرزونزمی بەدڵنیاییەوە دەبێت سوود لە ڕاگرێک بکەن کە ئەوەش کارێکی دوور و درێژە و بە کەسێک ناکرێت بەبێ کەرەستە، بۆیە دەتوانن سوود لە (ڕاگرەکان، سێ پایەکان، قەفەسەکانی کامێرا) وەربگرن، کە وادەکات مۆبایلەکە لە جوڵەی زۆر بپارێزێت\nبەڵام ئەگەر تێچوویەکی کەمت هەبوو و کە بەدڵنیاییەوە ئەم نووسینە بۆ نەبوونی ماددیات دەگەڕێتەوە گەرنا بە کامێرا کاردەکرا، بۆیە لەنەبوونی سێ پایە و ڕاگری کامێرا، دەتوانین سوود لە کورسی و مێز و ڕەفەی جێگر وەربگرین بۆ وێنەگرتنێکی جێگیر\n:٣-دەنگ\nڤیدیۆیەکی زۆر باش لەگەڵ دەنگێکی لاواز شتێکی زۆر ناپەسەندە، مەگەر ئەوەی بمانەوێ دەنگەکە بگۆڕین و شتێکی دیکەی لەگەڵ دابنێین وەک گۆرانی یان دەنگێکی ئامادەکراو، بەڵام بەداخەوە مایکرۆفۆنی مۆبایل(زۆربەیان) لاوازن و بۆ کاری گەورە بەکەڵک نایەن، چونکە لە فیلمدا دەبێت هەستەوەری دەنگ زۆر زیاتر وەربگرێت لەوەی مۆبایل وەریدەگرێت و دەبێت بینەر بەتەواوی بزانێت چ دەنگێک دەبیستێت نەک هەمووی پێکەوە تێکەڵ ببێت\nبۆیە دەبێت سوود لە بەشێکی دەرەکی وەربگرین کە توانای وەرگرتنی دەنگی زۆر گەورەتربێت لەوەی مۆبایل هەیەتی و دواتر بە بەرنامەکانی مۆنتاژ یان هەر هەرشێوەیەک کە وێنەگر پێی باشە ڕێکبخرێت\nکەرەستەکان بۆ تۆمارکردنی فیلم\nDJI OSMO MOBILE 2\nوەک ئامێرێکی سادە دێتە بەرچاو، بەڵام یەکێکە لە باشترینەکان بۆ ئەوەی هەر لەرینەوەیەک و جوڵەیەکی لەناکاوی ناپێویست لەناوببات و ڤیدیۆیەکی بەبێ خەوش و لەرینەوەت پێشکەش بکات، لەوەش زیاتر دوگمەکانی\nدەستکەکەیەتی کە ڕێگات پێدەدات هەندێک کار لەسەر تۆمارکردنی ڤیدیۆکە بکەیت وەک (زوومکردن و گۆڕانکارییەکانی ڕووناکی)\nدوای وێنەگرتنەکانیش بەرنامەی دی جی ئێڵ ـیشت پێشکەش دەکات بۆ کارکردن لەسەر ئەو ڤیدیۆیەی تۆمارتکردووە\n‏OLLOCLIP FILMERS KIT\nیەکێک لە کێشە گەورەکانی تۆمارکردنی فیلم بە مۆبایل نەبوونی توانای دەستکاریکردنی لێنز و گۆڕینیەتی لەکاتی وێنەگرتن، ئۆلۆکلیپ ڕێگاچارەیەکی بۆ ئەوە دۆزیوەتەوە، کە وەک جانتایەکە و لێنزی (پانی زۆر) و لێنزی (پانی سەروو) و لێنزی (ماکرۆ) و (چاوی ماسی) لەخۆی دەگرێت\nکە ئەگەر وێنەگرێکی زۆرباش هەبێت دەتوانێت لەگەڵ ئەوانەدا کارێکی زۆر باش بکات\nSTEADICAM VOLT\nستاندێکی نایابە و تازەترین مۆدێلی لە کوالێتیدا لەپێش DJL ـەوەیە، ئەم ستاندە سێ لایە زۆر خێراتر وەڵامی لەرینەوە و جوڵەی لەناکاو دەداتەوە و بەتایبەت لەکاتی ڕاکردن و بازدان ناهێڵێت وێنەگرتن تێکبچێت و بگۆڕێت، هەروەها ئەمیش وەک DJL بەرنامەی تایبەت بەخۆی هەیە کە یارمەتی لە دەستکاریکردنی ڤیدیۆکەدا هەیە\n‏MANFROTTO TWISTGRIP\nپایەیەکی بچووکە کە لەسەر ستاندەکانی کامێرای گەورە دادەنرێت و ڕێگادەدات ستاندی کامێرا بەکاربهێنرێت بۆ مۆبایل و وەک گەیەنرێک کاردەکات.زیاتر بۆ ئەو کەسانەیە کە ستاندێکی ئامادەیان هەیە و یان پێشتر کاری فیلمیان کردووە و دەیانەوێ مۆبایل تاقیبکەنەوە\n‏GNARBOX 2\nبەدڵنیاییەوە بۆ وێنەگرتن پێویستمان بە هاردێک دەبێت، هاردێکی دەرەکییە کە ناهێڵێت فشارێکی زۆر لەسەر مۆبایلەکەت هەبێت و ئەو هەموو تۆمارەکانت هەڵدەگرێت چونکە هەر کاتژمێرێک بە کوالێتی 4k قەبارەکەی ٢٥ گێگابایتە و ئەمەش بۆ مۆبایل کەمێک قورسە مەگەر ئەوەی هیچ هیچی تێدا نەبێت جیا لەو تۆمارانەی کە بەجیا دەگیرێن و دواتر لە مۆنتاژ چاکدەکرێن\n‏ROAD VIDEO MICRO\nتۆمارکەرێکی دەنگی بەدڵنیاییەوە پێویستە بوونی هەبێت، چونکە مۆبایل وەک باسکرا ئەو توانایەی نییە، ئەم مایکفرۆفۆنە بەبێ باتری کاردەکات و تەنیا بە بەستنی بە مۆبایلەکەتەوە کارێکی بێ خەوشت بۆ ئەنجامدەدات"
  },
  {
    "id": 144,
    "p": 144,
    "idPoster": "https://lh3.googleusercontent.com/rkJdxI6ieAlhkY8cS7Z93QEY9Bfg32M_x-N2nXQ8jLjvNlCL3udeXBc1idIGxlN13S4Pq4lxjQT-UCffEnb4vuur-DhzaFlhteCoITdv8RU66SNpPAEOMoc1kxcbMwws7QTUxx3tyg=w2400",
    "typeFilm": "film",
    "memberNameEnglish": "amir-mohamed",
    "title": "Mother! 2017",
    "photo": "Mother!.jpg",
    "writingN": "ئەمیر موحەممەد",
    "nameF": "دایک! ٢٠١٧",
    "description": "\nدەستپێک و بناغەی بابەتەکەمان باوابێت بە گوتنی ئەوەی؛ فیلمی (دایک!) چیڕۆکی گەردوون و مرۆڤایەتیە. لێ دەبێت بپرسین فیلمێک لەبارەی ژن و مێردێک چۆن دەربارەی گەردوون و مرۆڤایەتیە؟ ئەم پرسیارە دەکەینە گریمانە و لە ڕێیەوە لێکدانەوەی بۆ دەکەین. وتارەکەش دابەش دەکەین بەسەر چەند هەنگاوێک تاوەکو بابەتەکەمان ئاڵۆز نەبێت، لە سەرەتادا کورتەیەک و دواتر لە هەنگاوی یەکەمدا کەسایەتیەکان دەناسێنین و هەنگاوی دووەم ڕوداوەکان و هەنگاوی سێیەم ئاماژە شاراوەکان. لە کۆتایشدا کورتەیەک بۆ کۆی ڕوداوەکان و فیلمەکە و دەرهێنەر دەخەینەڕوو\nفیلمەکە لە ساڵی ٢٠١٧ لەلایەن (دارن ئارۆنۆفسکی) هاتۆتە بەرهەم کە یەکێکە لە پڕ نهێنیترین فیلمەکان. بە گشتی هەموو شتێک ئاسایی دەردەکەوێت؛ ژن و مێردێکن لە خانوێکی گەورەدا ژیان بەسەر دەبەن لە ناوەڕاستی مێرگێکدا، پیاوەکە شاعیرە و ڕوداوەکان ئەوکاتە دەستپێدەکات کاتێک هەوادارێکی سەرسەختی شاعیرەکە بەڕێکەوت ماڵەکە دەدۆزێتەوە، شاعیرەکەش\nپێشوازیەکی گەرمی لێدەکات و ڕێگەی دەدات بێتە ژوورەوە، بە تێپەڕینی کات دەردەکەوێت ئەم پیاوە بە ڕێکەوت ماڵەکەی نەدۆزیوەتەوە بەڵکو خۆی بەدوای شاعیرەکەوەیە، و دەیەوێت پێش مردنی بەدیداری شاد بێت\n[ئەگەر فیلمەکەت نەبینیوە دەست لەخوێندنەوەی بابەتەکە هەڵگرە، چونکە نوسینەکانی دوای ئەمە بەتەواوی سپۆیلە و پێ بە پێ لەگەڵ ڕوداوەکاندا دەڕۆین و شیکردنەوەشی بۆ دەکەین]\nهەنگاوی یەکەم: کەسایەتییەکان\nکەسایەتییەکانی ئەم فیلمە لەوانەیە هەروەک کەسایەتییە ئاساییەکانی نێو فیلمەکانی تر دەرکەون، هیچ توانایەکی تایبەتییان نیە، و هیچ کارێکی ناسروشتی ئەنجام نادەن. بەڵام هەریەک لە کارەکتەرەکان بەرجەستەی کەسایەتیەکی ئایینی و مێژوویی دەکەن\nکەسایەتیەکی ئایینی و مێژوویی دەکەن. کەسایەتیەکەی (جێنیفێر لۆرێنس) دەتوانین بڵێین کەسایەتی دایکە زەوی بەرجەستە دەکات، کە لەوانەیە لە زمانی خۆماندا دەستەواژەیەکی وا ناسراو نەبێت، بەڵام لە زمانی ئینگلیزیدا و جیۆلۆجیستەکان پێی دەڵێن (زەوی دایک) کەواتە ناوی فیلمەکەش (دایک) لەوەوە وەرگیراوە\n[ئێمە لێرە بەدواوە تا کۆتایی بابەتەکە بە دایکە ناوی دەهێنین]\nکەسایەتییەکەی (خافێر باردێم) کە لە فیلمەکەدا زیاتر بە شاعیرەکە بانگ دەکرێت و مێردی (لۆرنس)ـە، بەرجەستەی خودای ئافرێنەر دەکات.[لێرە بەدواوە تا کۆتایی بابەتەکە بە شاعیرەکە ناوی دەهێنین]\nکەسایەتیەکەی (ئێد هارێس) کە ڕۆڵی هەوادارێکی گەورەی شاعیرەکە دەبینێت و (میشێل فایفەر) کە ڕۆڵی هاوسەرەکەی دەگێڕێت بەرجەستەی هەریەک لە (ئادەم) و (حەوا) دەکەن\n[لێرە بەدواوە تا کۆتایی بابەتەکە بە پیاوەکە و ژنەکە ناویان دەهێنین]\nکوڕەکانی (هارێس) و (فایفەر) کە (براین گڵیزن) و (دامنۆڵ گڵیزن) ڕۆڵیان دەگێڕن، بەرجەستەکەری (هابیل) و (قابیل)ـن\n[لێرە بەدواوە تا کۆتایی بابەتەکە بە کوڕە نابوتەکە و کوڕە دڵسۆزەکە ناویان دەهێنین]\nکەساییەتییەکەی (کریستن ویگ) کە ڕۆڵی نێردراوێک دەبینێت و بەرهەمەکانی شاعیرەکەی بڵاوکردۆتەوە، بەرجەستەکەری پەیامبەرەکانی خودایە. [لێرە بەدواوە تا کۆتایی بابەتەکە بە نێردراوەکە ناوی دەهێنین]\nئێستا کە کارەکتەرە سەرەکییەکانمان ناساند، کاتی ئەوەیە ڕونیبکەینەوە بۆچی پێمانوایە ئەم کارەکتەرانە بەرجەستەکەری ئەم کەساییەتیانەن. ئەوەش دەمانگەیەنێتە هەنگاوی دووەم\nهەنگاوی دووەم: ڕوداوەکان\n- هەر لەسەرەتاوە کاتێک پیاوەکە بە ڕێکەوت ماڵەکە دەدۆزێتەوە شاعیرەکە پێشوازی لێدەکات بەبێ ڕەزامەندی دایکە، کە وادەردەکەوێت ناڕازی بێت. دوای ماوەیەک ژنەکەـش دەگاتە ماڵەکە، بەهەمان شێوە شاعیرەکە پێشوازی لێدەکات بەبێ ڕازیبوونی دایکە\nژنەکە ڕەفتارەکانی وەک کەسێکی کەمتەرخەم دەردەکەوێت کە بایەخ بە هیچ نادات. بەتێپەڕینی کات و لە میانەی دیمەنەکاندا شاعیرەکە پارچە کریستاڵێک بە پیاوەکە و ژنەکە نیشاندەدات و پێیان دەڵێت: دەبێت زۆر هەرستیار بن لە مامەڵەکردن لەگەڵ ئەم پارچە کریستاڵە، چونکە کاتێک خانوەکەی پێشتر گڕیگرتووە ئەم پارچەیە هانیداوە تا دوبارە بەدیهێنان بکات\nلە دیمەنێکدا ژنەکە هەوڵدەدات بچێتە ئەو ژوورەی پارچە کریستاڵەکەی لێیە، بەڵام دایکە دەیبینێت و بەتوڕەیی و هاوارەوە ئاگاداری دەکاتەوە کە شاعیرەکە حەزناکات کەس بچێتە ئەم ژوورە گەر خۆی لەوێ نەبێت. بەڵام لەدیمەنەکانی دواتردا ژنەکە و پیاوەکە دەچنە ژوورەکە و پارچە کریستاڵەکەیان لەدەست دەشکێت، کە ئەمەش دەبێتە هۆی تووڕەبوونی بێسنوری شاعیرەکە و دەریاندەکات لە ژوورەکە و دەرگاکەی توند تەختەڕێژ و بزمارکوت دەکات\n[ئەگەر هەنگاوی یەکەمت بیربێت و وردتر سەرنج بدەیت لە ناسندنی کارەکتەرەکان بۆت دەردەکەوێت کە ئەمە چیڕۆکی (خودا)ـیە لەگەڵ (ئادەم) و (حەوا)ـدا، پارچە کریستاڵەکەش ئەو شتەیە کە لای ئێمە پێیدەگوترێت (میوەی بەهەشت)\nخودا هەموو شتی بۆ ئادەم و حەوا دابینکرد و تاکە داوای لێیان ئەوەبوو کە لەو دارە دووربکەونەوە، بەڵام لێی دوورنەکەوتنەوە، ئەمەش بووە هۆی توڕەبوونی بێسنوری خودا و دەرکردنیان لە بەهەشت]- یەکێکی تر لە دیمەن و ڕوداوەکانی فیلمەکە ئەوەیە کاتێک  کوڕە نابوتەکە  بۆی دەردەکەوێت باوکی لە وەسیەتنامەکەیدا هیچی بۆی جێنەهێشتووە، و هەموو شتێکی بە  کوڕە دڵسۆزەکە ـی بەخشیوە، توڕە دەبێت و براکەی دەکوژێت. ئەمەش لە کاتێکدا ڕودەدات کە تەنها  دایکە  بەمە ئاگادارە.[هەروەک ئاماژەمان پێدا لە هەنگاوی یەکەم، دیسان ئەم چیرۆکە بۆ ئێمە نامۆ نیە. چیرۆکی ئیرەیی نێوان هابیل و قابیلە کە سەرەنجام بووە یەکەم تاوانی مرۆڤ لەسەر زەوی. لە دیمەنەکەدا تەنها  دایکە  ئاگادارە و هەوڵدەدات ئەو پەڵەیە پاک بکاتەوە کە خوێنەکەی هابیل دروستی کردوە، بەڵام هەر زیاتر شوێن جێدێڵێت و بڵاودەبێتەوە. هەروەک لە کتێبە ئاسمانیەکاندا هاتووە هەرچی تاوانکاری و کوشتن دوای ئەم ڕوداوە هات سەرچاوەکەی ئەو بووە]\n- دیمەن و ڕوداوێکی تر ئەوەیە کاتێک شاعیرەکە دەزانێت دایکە سکپڕە ئیلهامی نوسینی کتێبێکی بۆ دێت، کە ئەم کتێبەی بە خێراییەکی زۆر\nبڵاودەبێتەوە و خەڵکێکی زۆر دەکەونە ژێر کاریگەریەوە، بۆیە وردەوردە خەڵک لەبەردەم ماڵەکەدا کۆدەبنەوە و دەیانەوێت لەگەڵ ئەم نوسەرە مەزنەدا بدوێن.تا دێت ژمارەی خەڵکەکە زۆر دەبێت و شاعیرەکەـش پێشوازیان لێدەکات، وە کاتێک دایکە پێیان دەڵێت: ئێرە ماڵی منە دەڵێن: شاعیرەکە گوتویەتی ئێرە ماڵی هەمووانە و (کتێبەکە لەگەڵماندا دواوە)\nخەڵکەکە تاودەدەنە دزی و لێکردنەوەی پارچەکانی خانوەکە و تێکشکاندنی کەلوپەلەکان تاوەکو بەشێک لەو شمەکانەیان لابێت کە پێیانوایە شاعیرەکە دروستی کردوە، کە لەڕاستیدا دایکە زۆر پێیانەوە هیلاک بووە و دروستی کردون. ماڵەکە بەتەواوی شپرزە دەبێت و خەڵکەکە دەبن بە تیرە و هۆزی جیاجیا و کۆمەڵەیەک دەردەبنەوە کە وادەردەکەوێت کۆمەڵەیەکی بەهێزن و فرمان بەسەر ئەوانیتردا دەدەن و بانگەشەی حەق و ڕاستی دەکەن، وە بەبێ هۆکار ئافرەتەکان دەخەنە زیندانەوە کە نێردراوەکە پێشەوایەتیان دەکات\n[بەو پێیەی ئەم فیلمە زێتر لە ڕوانگەیەکی مەسیحییانەوە ڕوداوەکان دەگێڕێتەوە، کتێبەکە ئینجیلە و خەڵکەکەش بەتەواوی هۆگری بوون، بۆیە وەک خودایەک مامەڵە لەگەڵ شاعیرەکە دەکەن. هەروەها دایکە و ماڵەکە بەرجەستەی زەوی و سروشت و پارێزگاریکەرانی دەکەن. لە دیمەنەکاندا دەبینین دایکە هەمیشە خەریکی خانوەکەیە و شوێنەوارە زیان پێکەوتووەکانی چاکدەکاتەوە. بێگومان زەویش ملیاران ساڵی خایاندوە تا گەیشتووە بەو شێوەیەی ئێستا و بووە بە شوێنێکی گونجاو بۆ ژیان لە گەردووندا. وێرانکردنی خانوەکەش ئاماژەیەکە بۆ بێباکی و وێرانکاریەکانی سروشت لەلایەن مرۆڤەوە.هەروەها زیندانی کردنی ئافرەتەکان ئاماژەیەکە بۆ ڕێگری ئایینەکان لە ئازادی ئافرەتان، وە کاتێک کەسێک دەیەوێت ئەم ئاژاوەگێڕیە ڕابگرێت باوەڕدارەکان بەناوی دینەوە دەیانکوژن و ئەو کەسەی سەرپەرشتی کوشتارەکە دەکات هەر پەیامبەرەکەـی خودا خۆیەتی]\n- هەر لە میانەی دیمەنەکاندا و ڕوداوێکی گرنگی تر ئەوەیە کە منداڵەکەی  دایکە  و  شاعیرەکە  لەدایک دەبێت. دوای لەدایکبونی منداڵەکە دەبینین  دایکە  نایەوێت  شاعیرەکە  تخونی منداڵەکە بکەوێت، چونکە متمانەی پێنەماوە و دەزانێت دەیبات بۆ لای ئەم خەڵکەی دەرەوە. بەڵام هەر کە بۆ چەند ساتێکی کەم لێی بێ ئاگا دەبێت  شاعیرەکە  منداڵەکەی دەباتە دەرەوە بۆ لای شوێنکەوتوەکانی، ئەوانیش منداڵەکە بەرز ڕادەگرن چونکە منداڵی نوسەرە خۆشەویستەکەیانە، بەڵام کاتێک منداڵەکە بەرزدەکەنەوە لەدەستیان دەکەوێت و دەمرێت. دوای مردنیشی خەڵکەکە منداڵەکە پارچە پارچە دەکەن و دەیخۆن. کاتێک  دایکە  ئەمە دەبینێت ئۆقرەی لەبەر هەڵدەگیرێت و هێرش دەکاتە سەریان بەڵام خەڵکەکە زۆرن و دەیدەن بە ئەرزدا و بە سۆزانی ناوی دەبەن. لەکۆتایشدا ئەگەر بەهۆی  شاعیرەکە ـوە نەبێت کە ڕزگاری دەکات ئەوا هەرگیز وازیلێناهێنن\n[بە تێگەیشتنت لە ڕوداوەکانی پێشوو ئەم ڕوداوەیان تێگەیشتنی ئاسانە. منداڵە لەدایکبوەکە عیسا ـیە و بە پێی گێڕانەوەی کتێبە ئاسمانیەکان کە عیسا لەدایک دەبێت باوەڕداران بەرز ڕایدەگرن، بەڵام هەر خۆشیان دەیکوژن. دواتریش گوتیان ئەو نەمردووە و ڕۆحەکەی هەر زیندووە لەناوماندا دەژیت و خۆشیان بەتاوانبار ز￵انی]\n-  کۆتا ڕوداو کاتێک شاعیرەکە دایکە ڕزگاردەکات و لەچنگی شوێنکەوتوانی دەریدەهێنێت بە دایکە دەڵێت: پێویستە لێیان خۆشبین، لەوێدا خەڵکەکە هەموو بەیەکەوە (داوای لێخۆشبوون دەکەن)\nبەڵام دایکە ئەوە قبوڵناکات و بڕیاردەدا خانوەکە بە هەموو کەسەکانی ناویشیەوە بسوتێنێت. دوای ئاگرەکە دەبینین خانوەکە بەتەواوی سوتاوە، جگە لە شاعیرەکە کە هیچی بەسەرنەهاتووە هەموو کەلوپەل و خەڵکەکە لەناوچون. لە کۆتایدا شاعیرەکە دەچێت دایکە هەڵدەگرێت، کە دایکە لێی دەپرسێت بۆ کوێم دەبەیت شاعیرەکە دەڵێت: (بۆ سەرەتاکە). لەوێدا شاعیرەکە دەست دەکاتە ناو سنگی دایکە و دڵی دەردەهێنێت. لێرەدا دەگەڕێینەوە بۆ دیمەنی سەرەتای فیلمەکە کاتێک شاعیرەکە پارچە کریستاڵەکە لە خانوەکە دادەنێت و دایکە لەخەو خەبەری دەبێتەوە بەڵام ئەمجارە دایکە کەسێکی ترە\n[ڕوداوی کۆتایی فیلمەکە ئاماژەیە بەوەی، سەرەڕای ئەوەی باوەڕداران خۆیان عیسایان کوشت، و داوای لێخۆشبونیان لە خودا کرد. بەڵام دایکە زەوی لە مرۆڤەکان توڕەیە و نایەوێت چیتر ئەم جۆرە تاوانکاریە ببینێت، هەربۆیە بڕیار دەدات تەواوی جیهانەکەی لەناوببات. تاکە کەس کە ئەمە کاری تێناکات بریتییە لە خودای ئافرێنەر. بۆیە کاتێک دڵی دایکە دەردەهێنێت دەتوانێت دوبارە بەدیهێنان بکاتەوە و جیهانەکی بنیات بنێتەوە. کە ئەمەش جیهانەکە دەخاتە سوڕێکی کۆتایی نەهاتوو]\nهەنگاوی سێیەم: ئاماژە شاراوەکان\n- کە شاعیرەکە باسی پارچە کریستاڵەکە دەکات، دەڵێت: ئەمە هانیداوە دوبارە بەدیهێنان بکاتەوە، کە ئەمەش وشەیەک نیە مرۆڤی ئاسایی بەکاریبهێنێت، بەڵکو ئاماژەیەکی ئاشکرایە کە شاعیرەکە ئافرێنەرێکە (خودایێکە)\n- لە دیمەنێکدا ژنەکە تەنها ستیانێکی لەبەرە، بەڵام ئەوەی جێی سەرنجە ستیانەکە لە شێوەی پارچە گەڵایەکە. لە هەموو کتێبە مێژووییەکان ئەگەر لەشوێنێک وێنەی ئادەم و حەوا کێشرابێت ئەوا بەدڵنیاییەوە پۆشاکیان لەبەردا نەبووە و شوێنە هەستیارەکانیان بە پارچەیەک گەڵا داپۆشراوە\n- بەدرێژایی فیلمەکە کە  شاعیرەکە  لەگەڵ  دایکە ـدا دەدوێت بە خواوەندەکەم ناوی دەهێنێت. ئەمەش ئاماژەیەکی تری شاراوەی دەرهێنەرە، لەوانەیە مەبەستی بێت پێمان بڵێت کە کارەکتەرەکانی کارەکتەری ئاسایی نین\n- کاتێک خەڵکەکە لەدەوری شاعیرەکە کۆدەبنەوە هەندێکیان زۆر بە ئاشکرا وتەی ناو ئینجیل دەڵێنەوە، و کاتێکیش شاعیرەکە دەست بەسەریاندا دەهێنێت هەموویان هاوار دەکەن (ئەو کەسە هێما کراوە). وەکو ئەوەی ئەو کەسە هەڵبژێردراوی تایبەتی خودا بێت\nلەکۆتایدا پێویستە ئەوە بڵێم (دایک!) بۆ هەمووان نیە و زیاتر لە ڕوانگەیەکی مەسیحیانەوە ڕوداوەکان دەگێڕێتەوە، ئەگەری ئەوەی هەیە ببێتە هۆی توڕەبوونی خەڵکێکی زۆر لە باوەڕداران، لەبەر ئەوەی پڕە لە هێما و ئاماژەی سەیر. تێکدانی سروشت لەلایەن مرۆڤەوە، سەرکوتکردنی ئافرەتان و بە کەم سەیرکردنیان، ڕۆڵی ئایین لە هەڵە تێگەیشتن و تاوانکاریدا، و کۆمەڵێک شتی تر کە دەرهێنەر تێیدا زۆر ورد بووە. نمونە وەکو کەسایەتییەکەی (یۆڤان ئەدێپۆ) کە لە فیلمەکەدا کەسێکی ڕەشپێستە و ڕۆڵی مەیگێڕێک دەبینێت کە ئەوەش بەهەمان شێوە بەرجەستە کردنێکە و ئاماژەیەکیشە بۆ چەوساندنەوەی ڕەگەزەکانی تر و ڕاسیزم لە سەردەمە جیاجیاکاندا کە ئەوانیان تەنها بۆ خزمەتکردنی خۆیان بەکارهێناوە\nدەرهێنەری فیلمەکە ئارۆنۆفسکی خاوەنی سینەمایەکی تایبەت بەخۆیەتی، و فیلمەکانی مۆرکێکی تایبەتی خۆی پێوە دیارە و دەناسرێنەوە. هەرچەندە ئەوەی جێگای سەرنجە فیلمەکانی ناکەونە نێو بازنەی دەستەواژە و ژانری (سینەمای سەربەخۆ) کە فیلمەکانی نێو ئەم بازنەیە وەک ئەڵتەرناتیڤێک بۆ سینەمای باو و زاڵدا دەردەکەون و لە پێگەیەکی دژایەتیدا خۆدەنوێنن. بەڵام گومان لە جیاوازی و بیرفراوانی و تواناکانی نیە لە فیلمسازیدا"
  },
  {
    "id": 145,
    "p": 145,
    "idPoster": "https://lh3.googleusercontent.com/-TK7-ZfLve5A1D1VsKEb7yL-cm2Ol26PlsOoiFhzNNirMUGXWotEncBtWu09FJqIouoHF3S1NwZ4ZzwNE9XbySf55gzGXOFz-0Ia0YOFGp2S_tJAjT9LlszGM9dj7NSKEMqP5a8DAw=w2400",
    "typeFilm": "film",
    "typeTop": "top",
    "memberNameEnglish": "amir-mohamed",
    "title": "Taxi Driver 1976",
    "photo": "Taxidriver.jpg",
    "writingN": "ئەمیر موحەممەد",
    "nameF": "شۆفێری تاکسی ١٩٧٦",
    "description": "\nتەنهایی یان مردنێکی شکۆمەندانە\nشۆفێری تاکسی یەکێک لەو فیلمانەیە کە کارەکتەری سەرەکی(تراڤس) باکگراوندێکی لێڵی هەیە، هەربۆیە زۆرجار دەبێتە بابەتی سەرزاری ڕەخنەگران و دەیانەوێ لەو تەنهاییە تاقەتپڕوکێنە و کاردانەوەکانی تێبگەن\nئەم فیلمە لەلایەن دەرهێنەری مەزن مارتن سکۆرسێزی لە ساڵی ١٩٧٦ کاری دەرهێنانی بۆ کراوە، کە بەبڕوای من (بازدانێکە) بەسەر نیهلیزمدا، نیهلیزم بەو شێوە نا کە کامۆ ناسیویەتی، بەڵکو بەمانا گشتگیریەکەی پوچێتی کە ￵ژیان لە مانا دادەماڵێت. کارەکتەرە تەنهاکەمان دێت و پێمان دەڵێت ئەگەرچی بوون و شتەکانی ناوی پوچن بەڵام من هەم و پێیدا تێدەپەڕم، کەسیش ناتوانێت بموەستێنێت چونکوو من ئیشێکی تر شک نابەم جگە لە ژیان\nتراڤس سەربازێکی دەریایی بووە لە شەڕی ڤێتنام - ئەمریکادا، بەهۆی بریندار بوونی ئێستا گەڕێندراوەتەوەو، دوای چارەسەریش لە نیۆڕک نیشتەجێ بووە، لەهەوڵی ئەوەدایە ئازار و دیمەنەکانی جەنگ لە زیهنیدا بسڕێتەوە. هەوڵدەدات پەیوەندیە کۆمەڵایەتیەکانی ڕێکبخاتەوە بۆ ئەوەی قورتاربێت لەو تەنهایی و فشارە دەروونی و کەم خەویەی هەیەتی، بۆیە دەست دەکات بە کارکردنێک کە پێویستی پێی نیە بەڵام دەتوانێت لەڕێیەوە گفتوگۆی خەڵکی بکات و بیانناسێت. چونکوو تراڤس لە ئەزەلەوە حەزی بە تەنهایی نیە، شتێک نیە خۆی خستبێتە ناوی، بارودۆخێک نیە بۆخۆی ئافەریدەی بێت، بەڵکو ئەو حەزی بە تێکەڵبوون و دروستکردنی پەیوەندیە لەگەڵ خەڵکی، وە لەزۆربەی دیمەنەکان هەوڵدەدات گفتوگۆی دۆستانە لەگەڵ ئەوکەسانەدا بسازێنێت کە بەرکەوتنی لەگەڵیان دەبێت\nئەگەرچی تراڤس ڕوانینێکی ڕەشبینانە و ڕیالیستیانەی هەیە بۆ ژیان، بەڵام لە میانەی شەوگەڕیەکانی بەشاردا لەناوئاخنی زێراب و پیسیەکانیدا توشی پرسیارێکی جەوهەری دەبێتەوە و وەڵامێکی پڕئێشی تێدا دەستدەکەوێت (من چاکی نەکەم؛ کەسێکی تریش جێیدێڵێت بۆئەوەی ئەوانی تر چاکی بکەن) کە گۆڕانێک بەسەر کەسایەتیدا دێنێت لە کەسێکی پرتەپرتکەر و دەم بە گللەییەوە بۆ کەسێکی کرداری، لە کەسێک کە کۆمەڵگا و نەزم فڕێیداوەتە ئەودیوی خۆیەوە بۆ کەسێک لە چەقی ڕوداوەکاندا\nهەربۆیە (گریگۆر سامسا) توشی گۆڕانێکی تری جەستەیی دەبێتەوە، ئەمجار لە سامساوە بۆ (سوپەرمان)\nبۆ تراڤس پێش ئەوەی جەنگ کۆتایی بێت، تەنهاییەکەی پەلکێشی جەنگێکی تری کردوە، نامۆبوونیش جەنگێکی کەم نیە، بۆ بەدبەختی بەرپرسانیش تراڤس لە مەنۆلۆگەکانی؛ خۆی یەکلایی کردۆتەوە، ئیدی ڕۆبۆتەکەی (ساتۆشی کۆن) هەستەکانی کەوتونەتەوە ژێر کۆنتڕۆڵی خۆی، و نەستی گەیوە بە بنبەست، درەنگە و ئەستەمە بتوانین ئاشتیکەینەوە\nئێمە زۆر خراپ بووین! پیسی بووە بە ڕۆتین\nبەڵام چونکوو کارەکتەرەکەی ئێمە خۆی پیسی ناسیوە و تازە لەوێ گەڕاوەتەوە، بۆیە هەڵناکات لەگەڵ ئەو پیسیانەی کۆمەڵگاکەی و پێیوایە ئێرە شوێنی ژیانە نەوەک زبڵدان\nسکۆرسێزی لەو فەزا ئاڵۆزکاوەی بۆ کارەکتەرەکەی دروستی کردوە چەند خولەکێکیشی پێدەدات بۆ ئەوەی سەر لە ئاوەکە بێنێتەدەر و چەند هەناسەیەکی قوڵ بدات\nدوای دوچارکردنی بە چەند شکستێکی یەک لەدوای یەکی سۆزداریی و کۆمەڵایەتیی و سیاسیی، لە ڕێگەی پلانێکی بێ بەرنامەی چاوەڕوان نەکراوەوە دەرچەیەکی  پێدەدات بۆ پراکتیزە کردنی مانای بوونێک، کە ئەویش بە پەرۆشی و خرۆشانەوە قبوڵی دەکات و دەبێتە مانیفێستی باکگراوندە لێڵەکەی\nهەڵبەت کارەکتەرە تەنهاکەمان زمانی دیالۆگ نازانێت، کەسێکی فیکری نیە، ئەو ئێستاش بەشکۆوە وەک سەربازێکی بوغزێنراو لەسەنگەرە، قبوڵی شکستێکی تر ناکات\nبۆیە دوای ئەوەی شکست دێنێت لە دروستکردنی پەیوەندیەکی سۆزداری هەوڵدەدات خۆی بگونجێنێت و سەردانی سۆزانیخانەیەک دەکات بەڵام دوبارە نامۆییەکەی وەگەڕ دەکەوێ و دەبینێت ئەوانە کۆمەڵە کەسێکی داماون بازرگانیان پێوەدەکرێ تەنانەت هێندێکیان لەخوار تەمەنی یاساییەوەن، کە ئەوەش لەدەرەوەی مۆڕاڵی ئەوە و کاری تێدەکات، هەست دەکات ڕابردووێکی بێ سوودی هەبووە لە بڕینی ئەم هەمووە سنورە لەکاتێکدا جەنگی ڕاستەقینە لێرەیە، بۆیە مەیدانی جەنگی خۆی دەدۆزێتەوە و دەکەوێتە جەنگەوە وەکو ژیاندۆستێک\nکە ئەوەش وادەکات لە [شۆفێری تاکسی]دا نیهلزمێکی کارا جێی نیهلزمێکی نەرێنی بگرێتەوە، ئەرکە بنەڕەتیەکەشی وروژاندنی دەروونە ئازادەکان و هاندانیان بێت بۆ خولقاندنی بەها جێگرەوەکان"
  },
  {
    "id": 146,
    "p": 146,
    "idPoster": "https://lh3.googleusercontent.com/j0k3NjIEPusUuN2Bd5iYDfHdmnxChs_haffK1KXvweYMraStjIuioAtd5_axpQDdN4_5YBW-o4Xm13rV6MTOvEZqSWfiJm4k0Tm_Vy05s9lUBHHP0avFzpDdmxEPO3DbXjAE4lCAUA=w2400",
    "typeFilm": "film",
    "memberNameEnglish": "nahro-ali",
    "title": "Amarcord 1973",
    "photo": "248ea5ebf4a1aa260336f051fab3d1fe.jpg",
    "writingN": "نەهرۆ عەلی",
    "nameF": "ئەمەرکۆرد ١٩٧٣",
    "description": "\n(تێڕوانینێکی قووڵ بۆ پەیامە سادەکەی ئـەمـەرکۆرد'ـی فێدریکۆ فێلینی)\nئەگەر لە سەردەمە زێڕینە ڕەش و سپییەکەی سینەمای ئیتاڵیا بە گشتی و فیلمەکانی فێدریکۆ فێلینی بە تایبەت بێینە دەرەوە، ئەوا لە دەیەی حەفتاکانی سەدەی ڕابردوودا یەکێک لەو فیلمە ئەوروپیانە کە زۆرترین باس و خواست و وتوێژی بینەر و ڕەخنەگرانی لەسەرە ئـەمـەرکـۆرد'ی دەرھێنەری ناوبراوە\nبۆیە دەستەواژەی 'ڕەش و سپی'ـم بەکارھێنا وەک پۆلێنێک بۆ فیلمەکانی فێدریکۆ لەبەر ئەوەی سەردەمی زێڕینی خۆی دەگەڕێتەوە بۆ کۆتایی پەنجاکان و تەواوی شەستەکان، کە فیلمەکانی بە ڕەنگێکی خاکی و چیرۆکێکی خۆڕسک و کەشێکی درامی و نایاب دەھاتنە بەرچاوی بینەر، وە ئەمەرکۆرد'یش باشترین فیلمی ڕەنگاوڕەنگی فێدریکۆیە بە پێی گشت پێوەرێک\nئەم فیلمە بە دەیان جۆر و شێواز دەتوانرێت خوێندنەوەی بۆ بکرێت و ھەر جارێکیش لە بەرگی دارشتەیەکی نوێدا ببینرێت و پشان بدرێت، ڕەنگە باشی ئەمەش بگەڕێتەوە بۆ دەرھێنەرە بلیمەتەکەی کە چەکی سەرەکی دەستی زۆری کارەکتەرەکانی ناو چیرۆکەکەیەتی\nلە شارۆچکەیەکی بچووکی وڵاتی ئیتاڵیای سەردەمی مۆسولینی کە بە دیاریکراوی مەبەست لێی سییەکانی سەدەی پێشووە، کۆمەڵێک کەسایەتی کۆکراونەتەوە و نیشان ئەدرێن کە ھەر یەکەیان لە بەرگێکی جیاوازدان و پیشەیەک یان جۆرێک لە ھەڵسووکەوت بووە بە شوناسی تایبەتیان: ئەورێلۆ'ـی سەرۆک خێزان کە کارەکتەرێکی سەرەکییە و ناسراوە بە ھەڵەشەیی و کەم ڕوانینی بۆ ڕووداوەکان و زوو ھەڵچوون لە ھەموو بارودۆخێک، تیـتـە'ـی کوڕە گەورە کە ھەرزەکارێکی سەرەڕۆی ناو خێزانەکەیە و خوێن گەرمی و بزێوییەکەی بووەتە ھەوێنی زۆرێک لە کێشەکانی خۆی و خێزان و دەورووبەرەکەی، مـیراندا'ـی دایک کە ھەمیشە پاساو بۆ تیتە ئەھێنێتەوە و ھەوڵی بەربەچدانەوەی ھاوسەرەکەی دەکات، جگە لە باپـیرە گەورەی خێزانەکە کە کەسایەتییەکی فاشیست و لەھەمان کاتدا دڵتەڕە، بەدەر لە کێشەکانی خێزانەکە بۆچوونی لەسەر ھەموو بابەتێک ھەیە و دەوری کارەکتەرێکی پاڵپشت دەبینێت و جوانییەکی دیاریکراو بە فیلمەکە دەبەخشێت\nناساند��ی کەسایەتییەکانی خانەوادەی ئەورێلۆ لێرەدا تەنھا لەبەر ئەوەیە کە زۆربەی ڕووداوەکان لەم خێزانەدا ڕوودەدەن و وەک گێڕدەرەوەی چیرۆکەکە دەردەکەون\nبەدەر لە خێزانەکەش چەند کەسایەتییەکی تر ھەن کە دیمەن بۆ دیمەن دەردەکەون و تا ڕدەیەکی زۆر تەواوکەر و گرێدەری چیرۆکەکەن ئەوانیش:  خاتوونی شۆخ گـرادیــسکا، کە ھەموو لاوانی شارۆچکەکە شێت و عەوداڵی جوانییەکەی بوون، خاتوونی توتن فرۆش، کە خاوەنی لەش و لارێکی وروژێنەرە و ئەمەش ھۆکاری بەرکەوتنی دەبێت لەگەڵ چیرۆکی فیلمەکەدا و کۆتا کەسیش کە پێویستە ڕوون بکرێتەوە ڤـۆڵپـینا'ـای لەشفرۆشە، کە تا ڕادەیەکی زۆر ھەژاری پاڵنەری ئەوەبووە کە بڕیاری فرۆشتنی جەستەی بدات\nلەم کارە شانۆ ئاسایەی فێدریکۆدا تەواوی کەسایەتییەکان وەک یەک دەرەکەون و ھیچ کەس لەوەی تر زیاتر نییە، ئامانجی ئەم کارە بە شێوەیەک دەرەکەوێت کە ھەموو کەسایەتییەکانی ناو فیلمەکە پێکەوە ژمارەی یەک بن و بینەریش ببێتە ژمارە دوو. ھۆکاری ئەمە ئەگەڕێتەوە بۆ ئەوەی کە چیرۆکەکە باشترین و زاڵترین نیشانەی فیلمە نیۆڕیالیزمەکانی ڕابردووی تیا دەرەکەوێت کە ئەویش سادەیی و ڕەوانی چیرۆکەکەیە، ھەر خاڵێکی ناو فیلمەکە ئەکرێت وەک دەست پێکیک سوودی لی وەربگیرێت بەبێ گەڕاندنەوەی دیمەنی پێش خۆی، ئەمەش وای کردووە کە بینەری جدی و شەیدایانی ئەم ژانەرە خۆیان بە کەسایەتییەکی تری ناو فیلمەکە لە قەڵەم بدەن و جێژی لی وەرگرن\nھەرکەسێک شارەزا و ئاشنا بێت بە فیلمەکانی فێدریکۆ فێلینی دەزانێت کە جگە لە میوزیکەکانی نینۆ ڕۆتا و پشاندانی جوانی كڵێسا و بەرزڕاگرتنی ئاین، سرووشتیش پایەیەکی تری ناو بەرھەمەکانییەتی، کە گرتە بۆ گرتە و دیمەن بۆ دیمەن لە ھەر فیلمێکیدا شوێنێکی تایبەتی بۆ سرووشتی ئەو جێگایە کردۆتەوە کە فیلمەکەی وێنەگرتنی تیاکراوە، ئەمەش مۆرکێکی ئیتاڵی و شووناسێکی تایبەتی فێدریکۆیە لە فیلمەکانیدا، ڕەنگە زۆرکات ئەم دیمەنانە سرووشتی نەبن و بەدەر لە سرووشت مرۆیی بن، وەک پشاندان و ھەڵبژاردنی گۆشەنیگایەکی جوان لە کۆڵانەکانی ناپۆلی و ڕۆما و میلان، کە دیسانەوە بەڵگەی جوانی ئیتاڵیا لەسەر مێزی ھونەرەکەی پەرش و بڵاو دەکاتەوە\nلە ئەمەرکۆد'ـدا و بە بوونی نینۆ ڕۆتا''ـی ئەفسانەی میوزیکژەنانی ناو سینەما، دڵنیایی ئەوە دراوە کە لە ھەموو بارودۆخێکدا دانس و سەماکردن پێویستییەکی ڕۆحە، شارۆچکەکە ھەژارە، قەرەباڵغە، شێواو و ناڕێكە لە ڕووی پەیوەندی نێوان زۆرێک لە کەسەکانی، لە ھەمووی زیاتریش سەردەمی فاشیستی ئیتاڵیایە، بەڵام ھیچکام لەم ئەستەنگ و ڕێگریانە نابنە ھۆی پەکخستنی سەما و ھەیەجانی کۆمەڵگات ئیتاڵی، باشترین نموونەی فیلمەکەش بۆ ئەم بابەتە سەما و دەستگرتنی بەشێکی زۆری دانیشتوانی شارۆچکەکەیە دوای کۆمەلێک لە ڕووداوی ناخۆش و پاش مەراسیمێکی تووندی حزبی فاشستی زۆردار. لێرەدا ڕەخنەیەکی تری دەرھێنەر ڕووبەڕووی کۆمەڵگای ئەوکات و تا ڕادەیەک ئێستای ئیتاڵیا ئەکرێتەوە، لەڕێی پشاندانی ئەوەی کە منداڵانی شارۆچکەکە ھیچ خولیایان بۆ خوێندن نییە، بەڵکو لەسەر کارەکانیشیان ناتوانن بەردەوام بن، گەورەکانیش ھەمیشە گلەیی سەختی گوزەرانیان لەسەر زارە وەک چۆن یەکێک لە کارەکتەرەکان دەلێت: \nباپیرم کرێکار بوو، باوکم کرێکار بوو، خۆشم ئێستا کرێکارم، بەڵام کوا خانووەکەم! لە لایەکی تریشەوە حەز و ئارەزووی پیاوان لە ھەموو سەردەمێک ئەکرێت وەک یەک بێت و نەگۆڕ بێت بەبێ ڕەچاوکردنی بارودۆخ و ھیچ پێوەر و بەروارێکی دیاریکراو، لێرەشدا گرادیسکا و ڤۆڵپینا و خاتوونە توتنفرۆشەکە باشترین کارتی دەستی فێدریکۆن بۆ ئەم مەبەستە\nفێدریکۆ فێلینی لەو کاتەدا لە ئێستای من و تۆ زۆر باشتر زانیوویەتی کە بەشێکی زۆری سەرکەوتنەکانی فیلمی درامی ئەکرێت بەھۆی نارەیتە'چیرۆکخوێن'ـێک بێت کە بەشێکی چیرۆکەکە لە زاری ئەوەوە بگێڕدرێتەوە، وەک چۆن ڤیتۆریۆ دیسیکای ھاوپیشەی لە ڕابردوودا لەمەدا سەرکەوتوو بوو بە تایبەتی لە فیلمی Divorce Italian Style، فێدریکۆش لێرەدا ھەمان دەستکەوتی بەدەستھێنایەوە، لە ڕاستیدا ئەمە کارێکی سادەیە، بەڵام زیاتر کاریگەر ئەبێت بۆ بینەران\nپەیامێکی تری فیلمەکە ئەوەیە کە دەڵێت جوانی لە ھەموو شوێنێک و ھەموو بارودۆخێک بەدی ئەکرێت، وەک چۆن لە سەرەتا و لە کەرنەڤاڵی بەخێرھاتنی بەھاردا ھەمووان بە ھاتن و دەرکەوتنی نیشانەکانی بەھار دڵخۆشن، لە زستانیشدا و لە کاتی شەڕە بەفر لەناو بەفرێکی یەکجار سەخت و دژواردا لە دیمەنێکدا طاوس'ـێک دەرەکەوێت، کە وەک ھەمووان بە شۆکێک لێی دەڕوانن و ئاشکراشە کە طاوس نیشانەیەکە بۆ جوانی، بۆیە جوانی و خۆشی لە ھەموو بارودۆخکدا ئەکرێت ھەستی پێ بکرێت، تەنانەت ئەگەر چاوەڕوان نەکراویش بێت\nڕەنگی سووریش کە نیشانەیەکە بۆ خۆشەویستی، ھەمیشە لە تیشکدانەوە بەردەوامە لە نێوان دڵی لاوانی شارۆچکەکە و ئەو جلوبەرگ و سەرشانە سوورانەی کە خاتوو گرادیسکا لەبەر دەکات و دڵیان دەھەژێنێت. کەوابێت لە کۆتاییدا، ئەمەرکۆرد دەورانێکی ژیانی بەشێکی زۆری تاکەکانی کۆمەڵگەیە لە ھەر شوێنێکی دنیادا بێت کە لەم فیلمەدا لە چوارچێوەی واقع و شارۆچکەیەکی بچووکی ئیتاڵیادا پوختە کراوە\nھەم لە ڕووی پەیامی فیلمەکەوە، ھەم لە ڕووی بەھێزی و جوانی فیلمەکەوە، پێویستە ئەمەرکۆرد یەکێک بێت لەو فیلمانەی فێدریکۆ فێلینی کە لەناو لیستی بینراوەکانتدا بێت و نەھێڵیت بەسەرتدا تێپەڕبێت\n\n\n\n\n\n\n"
  },
  {
    "id": 147,
    "p": 147,
    "idPoster": "https://lh3.googleusercontent.com/sIbbhuR6KvAMnCJolkFN25wyzu_v95Ev9cLmgiqohYoG3-EozCA5S6B5Yqih0BZWDH52FgIqF3xcu6LRljfTUygY9vBcP-681LHis3bEdp8nFAhMtDMRdAEQnkVlTtMqoqlWB2xD9w=w2400",
    "typeFilm": "film",
    "memberNameEnglish": "nahro-ali",
    "title": "Night’s of Cabiria",
    "photo": "ZGHNHmAeEKny73AkgfjtzVBra8ZZDH_large.jpg",
    "writingN": "نەهرۆ عەلی",
    "nameF": "شـەوگـارەکانـی کـابـیـریـا",
    "description": "\nکابیریا چۆن شەوگارەکانی بەسەر دەبرد؟ مەبەست لەو کاتانەی کە بە پێکەنین و دڵخۆشییەوە دەردەکەوت کە خۆشی نەیدەزانی ھۆکارەکەی چییە، ھاوڕێ خراپەکانی دەور و پشتی ؟ یان ئەو کوڕانەی کە وا دەردەکەوتن دڵی خۆش دەکەن، بەڵام بەو شێوەیەش نەبوون؟ \nکابیریا کاتێک لە قوڵایی خەم و خەفەت و بێ کەسییەکانی خۆیدا نووقم بووە، لە پڕدا خەندەیەکی شیرین دێتە سەر لێوی و قاچە کورتەکانی بەملا و لادا بائەدا و دەست بە سەما دەکات وەک ئەوەی خۆش بەخترینی سەر زەوی بێت ڕەنگە ئەمەش خاسییەتێکی تایبەت بە خۆی بێت، کە لە کاتی سەمادا دنیا لە بیر دەکات\nوەک چۆن لە La strada جیاواز دەردەکەوت، جیولیتا ماســینا لێرەش ھەمان شتە ، ھەستێکی سەیرم پێ ئەیات دایمە کە سەیری فیلمەکانی ئەکەم ، ھەمیشە فیلمێک کە ڕۆلی تیا ئەگێڕێت بۆ منی دەکات بە دوو بەشەوە\nبەشێکیان چیرۆکی گشتی فیلمەکەیە، بەشەکەی تری کە تەواو ھۆش و تەرکیزم بۆ لای خۆی ڕادەکێشێت ڕووخسار و جووڵە و ئەو حەرووکییەیە کە لە ماســینا دەردەکەوێت\nفەنی ڕووخسارەکەی بە جۆرێکە، کە بە سەیرکردنی یەکسەر دوو بۆچوونت دەداتێ بەڵام لە ھیچیان دڵنیا نیت\nنازانیت کە ئەمە شەیتانێکی بچووکە دێت و دەچێت یان ئافرەتێکی بەستەزمانە کە خودا ئەو ڕووخسارەی پێداوە و بە بینینی جێگای بەزەیی پێداھاتنەوەیە\nئەو شەوگارانەی کە کابیریا تێیپەڕاندووە پڕ بوون لە خیانەت و مەستبوون و ونکردنی بەھای مرۆڤایەتی ئەو شەوگارانە بە ڕادەیەک ئازاری کابیریایان داوە، تەنانەت کاتێک کەسێکی پاک و ڕاستەقینەش داوای ھاوسەرگیری لێ بکات ئەم نەتوانێت قبووڵی بکات چونکە کابیریا بە چەندین شەوگاری نەفرەتی و شوومدا تێپەڕ بووە. شتێک کە زۆر جوانە لێرەدا و جێ فکرەی فێدریکۆ فێلینی پێوە دیارە، کاتێک لە کۆتایی فیلمەکەدا دوای ئەو ھەموو گریان و ناڕەحەتییەی بەسەر کابیریا دێت، کاتێک لە چەندین لاوە خیانەتی لێ دەکرێت و ھەموو شتێکیش لە دەست دەدا، بەڵام ھێشتا ساتێک ھەیە بۆ دڵ خۆشی کابیریا، ساتێک ماوە کە کابیریا بتوانێت تیایدا پێبکەینێت، ئەویش ئەو کاتەیە کە ھاوڕێکانی دێنەوە لای و دەست دەکەن بە ژەنینی ئامێرە میوزیکیەکەی دەستیان، وە کابیریاش سەرەڕای چاوە قەتیس بووەکانی لە فرمێسک، وەک ھەمیشە پێکەنینە ئەفسووناوییەکە یەتەوە سەر ڕووخسارە بریندارەکەی\nوەک ئەوەی کە میوزیک و سەما چارەسەری ھەموو ناخۆشییەک بێت. وە ئەو کاتەش شەو نییە، بەڵکو بەرەبەیانە، وەک ئەوەی کە ئیتر شەوگارە شوومەکانی کابیریا تێپەڕبوون و لە چاوەڕێی ھەڵھاتنی خۆرە و دەستپێکی ڕۆژێکی تازەیە کە چیتر شەوگارە شوومەکان نایەنەوە و کۆتاییان ھاتووە\nوەک چۆن دەرھێنەر بۆ تەواوی فیلمەکانی ڕووخسار و ناوەڕۆکی کارەکەی پاراستووە و لە زۆرێکی تر بەکاریھێناوەتەوە، لێرەش ھەمان شت دەبینرێت و بابەتە ئاینییەکان و سەما و میوزیکی بەردەوام لە فیلمەکەدا درێژە ئەکێشێت\nوە ھەر لەو کاتەدا کابیریا دیواری چوارەم دەشکێنێت و ڕاستەوخۆ تەماشای چاوەکانی بینەر دەکات، بۆ کەمتر لە چەند چرکەیەک، کە چاوە پڕەکانی دەبڕێتە چاوت وا دەرەکەوێت کە ئەیەوێت پێت بڵێت شەوگارەکانی من بەم شێوەیە بوون، وە ئێستا بەرە بەیانە و چاوەڕێی شەوی دواتر دەکەمەوە، تا بزانم کێی تازە دێتەوە ژیانم و جارێکی تر دڵم بشکێنێتەوە، وە یان ئیتر کۆمەڵگا کۆتایی بەم خۆپەرستی و ناعەدالەتییە دەھێنێت کە بەرامبەر بە ھەر تاکێکی ئازاد و سەربەخۆی شارەکەمدا دەکرێت\nدیسانەوە دەرھێنەر ھاوسەرەکەیە و ئەکتەری سەرەکیش خێزانەکەیەتی، کە لە ڕێی ئەم فیلمەشەوە جوانترین پەیامیان ناردووە دەربارەی ئەو کەسە بێ لانانەی، کە لەسەر شەقامەکان کەوتوون و کۆمەڵگەش بە جۆرێکی تر لێیان دەڕوانێت"
  },
  {
    "id": 148,
    "p": 148,
    "idPoster": "https://lh3.googleusercontent.com/Ul1-KPFhWEH6CB59F8nc-89PpGuKxTDLj7HQBBZAd6VwUX7ABWLvNY0zbK2ysmvfnci7awUjBrH2fz3klT4tTH5sYCgiby_dtDLLtw2TwMofertWAX3L9DfljOlTbXX14k-ErVg1gA=w2400",
    "typeFilm": "film",
    "memberNameEnglish": "nahro-ali",
    "title": "The organizer 1963",
    "photo": "KhWjvv7SR4ccx10syh2rFGWy8bgrxH_large.jpg",
    "writingN": "نەهرۆ عەلی",
    "nameF": "ڕێـکخـەر ١٩٦٣",
    "description": "\n' ئی کـۆمـپانـی' بەرھمەمێکی جوانی شەستەکانی سەدەی ڕابردووە، کە لەلایەن مـاریـۆ مۆنـچـێلـی'ـەوە درووستکراوە و ھەریەک لە ڕیناتۆ سەلڤاتۆری و مارچێلۆ ماسترۆیانی پێکەوە کۆکردۆتەوە، کە تیایدا قوورسی و نالەباری ژیانی کارکەرانی نێو کارگەیەکی قوماشمان بۆدەخاتە ڕوو لە چەند لایەنێکی جیاوازەوە\nلە زۆرێک لە فیلمەکانی ژانەری خۆیدا، ڕوونە کە مۆنچێلی تا ڕادەیەکی باش گرنگی بە بابەتە کۆمەڵایەتیبو تا ڕادەیەک ئابووری داوە، بۆ ئەم مەبەستەش ھەردوو فۆڕمی کۆمیدیا و تراژیدیا تێکەڵ کردووە، کە ئەمەش ڕەزامەندی بینەری لەسەرە ھەموو کاتێک\nبۆ بەرچاو ڕوونی خۆمان شتێک ھەیە کە بیزانین، ئەویش ھۆکاری ئەوە چییە بەشێکی زۆر لە فیلمەکانی سەدەی ڕابردووی ئەوروپا بە گشتی نا، بەڵام ئیتاڵیا بە تایبەت لە دەوری ھەژاری و چینی کرێکار و دەست کورتان دەسوڕایەوە؟ لە کاتێکدا ئەم فیلمانە سادە بوون، بەڵام بۆچی لە پێگە سینەماییەکان و تیۆری ڕەخنەگرەکاندا پلەیەکی بەرزی پێدراوە؟ \nئەتوانین وەڵامی ھەردوو پرسیارە بدەینەوە تەنھا بە دەربڕینی تەنھا یەک وشە، ئەویش 'واقعـبـوون'ـە. ئەبینین زیاتر لە نیوەی فیلمەکانی ئەو سەردەم تەواو چیرۆکیان واقعییە، بەدوورە لە خەیاڵاتی سەروو ئەندێشەی ئێمەی بینەر، ئەمەش واتای ئەوە نییە کە ھیچ فیلمێکی فانتاسی و خەیاڵی بوونی نەبووە، بەڵام ئێمە باسی بابەتە زۆر و بۆرەکە دەکەین، کە بێگومان ھەموو کەس دەتوانێت شایەتی بۆ کارەکانی ئەوکاتە بدات کە واقعی چەکی سەرەکی دەستی زۆربەی دەرھێنەرەکانی ئەوکات بووە لە پێش ڕۆمانسی و تاوان و ژانەرەکانی تریش\nئەم واقعبوونە وای کرد کە بینەر وێنای ژیانی ئەو کاتی خۆی لە فیلمەکەدا بدۆزێتەوە، لەوانەیە ھەر دیمەن و گرتەیەکی سادەی ناو فیلمەکە یادەوەری یان ئەزموونێکی ژیانی خۆی لە مێشکیدا زیندوو بکردایەوە، ئەمەش بە ھۆکارێک دائەنرێت بۆ ئەوە زۆرێک لە دەرھێنەرەکان چاویان لە ئایدیا و شێوازی کاری یەکتر بێت و تا ڕادەیەکی باش بە شوێن پێی یەکتردا بڕۆنەوە و بەردەوام بن لە بەرھەمھێنانی فیلمە واقعییەکان. سەبارەت بە بەرزی پلەی فیلمەکانیش، کە ھیچ شکێک نییە لەوەدا دیسان واقعی بوون دەستی باڵای ھەیە لەمەشیاندا، لەگەڵ ئەوەشدا دەرھێنەرەکانی ئەوکات دەرفەتی ئەوەیان ھەبوو کە چۆن بتوانن چیرۆک دابڕێژێن و ئەوەی لە مێشکیاندا ھەیە بیکەنە فیلم، چونکە لە پێش خۆیاندا کەسی تر بەم کارە ھەڵنەساوە، ڕاستە فیلمی سەرەتاکانی سەدەی ٢٠ ھەبوون، بەڵام ئەو ڕۆشنی و تیشکەی لە فیلمەکانی ناوەڕاست و دواتردا  بڵاوبوونەوە ھەرگیز سینەمای سەرەتا ئەو کاریگەرییەی نەبووە لەسەر بینەرەکانی. بۆیە ھەر دەرھێنەرێک بە چیرۆکێک و بابەتێکەوە ھاتبێتە ناو مەیدانەکەوە، ئەوا بە نسبەت بینەرەوە تازە بووە و پلەیەکی بەرزیشی لای ڕەخنەگرانی ئەوکات و ئێستاش تۆمار کردووە، بەڵام ئەبینین سەرەڕای پێشکەوتنی تەکنەلۆژیا لە ھەموو ڕووییەکەوە، بەڵام فیلمەکانی ئێستا بە کەمتر دەگەنەوە بە پلەی فیلمە کۆنەکان، ھۆکاریش بە ڕادەی سەرەکی دووبارەبوونەوە یان فکرەیەکی وەرگیراوە و خراوەتەوە بەر دیدی بینەر، خۆ ئەگەر ئەو تەکنیکەی ئێستا بەکار دەگات لە ڕابردوودا ھەبووایە، ئەوا ناوەڕاستی سەدەی ڕابردوو دەبووە سەرترۆپک و پێشەنگی ھەموو سەردەمەکانی تر. ئەم فیلمەی ئەمجارەش کە باسی لێوە دەکەین بێگومان بەر ئەو لێشاوە فیلمەی ڕابردوو کەوتووە کە چیرۆک و ڕەوت و ڕووداوەکانی ناوی بۆ بینەری ئەوکات تازە بووە و بینەرانی ئێستا و دوای ئێمەش بە سەیرکردنەوەی چێژی ھەمان کاتی لێ ئەبینن\nئـی کـۆمـپانی کە بە مانای تەواوی ئیتاڵییەکەی واتای 'ھاوپیشەکان' دەبەخشێت و لە ڤێرژنە ئینگلیزییەکەیدا بە مانای ڕێکخەر دێت، چیرۆکی ژیانی کاری کرێکارانی ناو کارگەیەکمان بۆ دەگێڕێتەوە کە لەوپەڕی قوورسی ژیان و گوزەرانی تەڵخی خۆیاندا، قوورسی و ماندووبوونی کارەکەشیان بووەتە ئاستەنگێکی تر لە بەردەمیان. کرێکارەکان ناچارن کە ڕۆژانە ١٤ کاتژمێری بێ وەستان کار بکەن و تەنھا نیو کاتژمێر کاتی ئیسراحەت و نان خواردنیان ھەیە، لەسەرەتا و دەستپێکی فیلمەکەدا دەبینین کە بەھۆی درێژی ماوەی کارکردن و ماندووبوونێکی لە ڕادەبەر، لە کۆتایی ڕۆژەکەدا یەکێک لە کرێکارەکان دەستی دەبێت بە ئامێرێکی ناو کارگەکە و دەستی دەقرتێنێت، ئەمەش دەنگی ناڕەزایی کرێکارەکان زیاتر دەکات و وایان لێدەکات کە ڕێگا چارەیەک بدۆزنەوە کە ھیچ نەبێت کاتژمێرێک لە کارەکەیان بۆ کەم بکرێتەوە\nلە ھەمان کاتدا، مامۆستایەکی قوتابخانە بە ناوی 'سینیگاگلیا' کە لە جەنەوا بەھۆی ئەوەی لە پۆلیسێکی داوە لەدەست یاسا ھەڵھاتووە و بە دزییەوە خۆی لە شەمەندەفرێک حەشار داوە و دەیەوێت بێت بۆ تۆرین و لای یەکێک لە مامۆستاکانی ھاوڕێی بمێنێتەوە. شەو لە ژووری بچووکی ناو خوێندنگەکەدا دەبێت و بە ڕێکەوتیش کرێکارەکان کۆبوونەوەکەیان بردۆتە ئەو ژوورە ھەتا بڕیارێک لەسەر چارەنووسی خۆیان بدەن، لەم کاتەدا سینیگاگلیا ئاگاداری قسەکانیان دەبێت و پێشنیازی ئەوەیان بۆ دەکات کە بە تەنھا کاتژمێرێک کەم کردنەوەی کار ڕازی نەبن، بەڵکو بە تەواوی بایکۆتی کارەکە بکەن ھەتا بە ھەموو شێوەیەک مەرجی سەلامەتی و کاتی نان خواردنی تەواو و کەم کردنەوەی کاری ڕۆژانەیان بۆ دەستەبەر دەکرێت\nمارچێلۆ ماسترۆیانی کە ڕۆڵی مامۆستاکە دەگێڕێت لەم فیلمەدا فۆڕمێکی ھەرە ناوازەی نواندنی خۆی پشان دەدات، کە تێکەڵەیەکە لە کۆمیدیا و گرینتای تایبەت بە نەتەوەی ئیتاڵیا، کە لە کاتی وتاری کۆتاییدا بۆ کرێکاران دەردەکەوێت و خۆم وەک بینەرێک تەزووی کاریگەری دەنگ و ھەیەجانی ماسترۆیانی بە لەشما دەھات و دەچوو\n(کرێکارەکانی ناو ئەم فیلمە نیشاندەری ھەموو چینێکی چەوساوەی کۆمەڵگایە، نەک کۆمەڵگایەکی تایبەتی بەڵکو ھەموو جیھان، کە پێویستە لە ھەر شوێنێک مرۆڤ ھەستی بەوە کرد کە مافەکانی دەخورێت ئەوا پێویستە لە بەرامبەر ئەو زوڵمە بێتە دەنگ ئەگەر قوربانیدانیشی بوێت)\nدیمەنە تراژیدیایەکەی کۆتایی فیلمەکە و چوونی منداڵێکی بچووک بۆ کارگەکە کە ھەموو ھیوای خێزانەکەیەتی بۆ ئەوەی خوێندن تەواو بکات و بەدوور بێت لە چارەنووسی ڕەشی کارکردن لە کارگەیەکی لەو شێوەیە، دەبێتە دوا دیمەنی فیلمەکەی ئەمجارەی مۆنچێلی و بۆ ھەتا ھەتایە کارەکەی دەبێتە ڕەمز و شوناسێک بۆ ھەموو چینێکی ژێردەستە و کڵۆڵ، کە ھیچ نەبێت لە ڕێگای ئەم فیلمەوە بتوانێت پەیامی زیندووبوونەوە و نوێ بوونەوە بگەیەنێت پێیان"
  },
  {
    "id": 149,
    "p": 149,
    "idPoster": "https://lh3.googleusercontent.com/Ee2i57-Y9QDihhZiisFmQbPisKXYcaphYYis0wgcPTBF59j20tY6WwfPaZewp9FvasV8ArUGXeTUCQCTyWg9v9dbyAM-PdhqAAuS4l09b4VyFhN8Bl0b9H2V2ZDBf1eM90eT4gRtcw=w2400",
    "typeFilm": "film",
    "memberNameEnglish": "nahro-ali",
    "title": "Yesterday Today and Tomorrow 1963",
    "writingN": "نەهرۆ عەلی",
    "nameF": "دوێــنێ، ئەمـڕۆ وە ســبـەی ١٩٦٣",
    "description": "\n(سێ چیرۆکی جیاوازی کارتێکەر، کە کارتی سەرەکی ھەرسێکیان بریتییە لە ئافرەت)\nئەم فیلمە بووە ئەزموونێکی نوێ و کاریگەر بۆ یەکێک لە باشترین دەرھێنەرەکانی مێژووی سینەمای ئیتاڵیا و یەکێک لە بزوێنەرە کاریگەرەکانی ڕێبازی نیۆڕیالیزم و سەردەمی ڕاستەقینەی سینەمای وڵاتەکە کە ئەویش ڤـیتـۆریۆ دیـسـیکا'ـیە. ڕاستە ڤیتۆریۆ جگە لە فیلمساز چیرۆکنووس و سینارستێکی بەئەزموون بوو، بەڵام ناو و ناوبانگەکەی دەگەڕێتەوە بۆ کۆتایی چلەکانی سەدەی پێشوو پاش بەرھەمھێنانی فیلمی پایسکل دزەکان، کە فیلمەکە ھەرگیز لای بینەرانی خۆی کۆن نابێت و تا ھەتایە ناوی دیسیکای بە نەمری ھێشتەوە\nتوانایی دیسیکا تەنھا لە سەردەمی پایسکل دزەکانەوە دەستی پێ نەکردووە، بەڵکو لەوەوپێش بە بەشداریکردن و بەرھەمھێنانی چەند فیلمێکی تریش لە دوای جەنگی دووەمێ جیھانی و بە تایبەتیش فیلمی شوشاین وە بێگومان لە ساڵانی ۆەنجاکانی دیارترین و جوانترین فیلمیشی خۆی لە ئەمبێرتۆ دی و موعجیزە لە میلان دەبینێتەوە، ھەموو ئەم کارانە گەواھیدەرێکی باشن بۆ ئەو ئەزموون و سەلیقە جوانەی دەرھێنەرە ئیتاڵییەکە خاوەنییەتی. ساڵانی شەستەکان و سینەما و فیلمی ڕەنگاوڕەنگ جارێکی تر وای لە دیسیکا کردەوە کە تموحی کری جوان و بەرھەمی سادە و کەشخە بیگرێتەوە و دیسانیش لەم سەردەمەیە ئەسپی خۆی لە مەیدانەکەدا تاودا و بە چەند بەرھەمێژی تر پێشوازی لە دەیەی نوێ کرد، ھەموو فیلمەکانی دیسیکا شایەنی باسکردن و ھەوڵوێستە لەسەرکردنن، بەڵام ئەوەی لێرەدا حەزەکەم ئاماژەی پێبەم فیلمی ناوبراوی سەرەتای بابەتەکەیە\nڤیتۆریۆ پیاوی خەڵاتەکانی ئۆسکار بوو، چوارەم فیلمی کە بەشێکی ستەیجی ئۆسکاری داگیرکرد ئەم فیلمەی بوو، بەڵام جیاوازتربوو لە فیلمەکانی پێشووتری ئەویش بەھۆی ژانەرە کۆمیدیاکەیەوە بوو، بێگومان تەنھا کۆمیدیایەکی سادە نا بەڵکو لێوانلێو لە گەیاندنی پەیام و بەشێک لە حەقیقەتی کۆمەڵگای ئەوکاتە کە فیلمەکەی تیابەرھەم ھێنراوە\nدەرھێنەر ئەم فیلمەی دابەش کردووە بۆ سێ بەشی سەرەکی بە پێی تایتڵی فیلمەکە، چیرۆکی دوێنێ کە پێکھاتووە لە ئەدێلـیـنا'ـی شاری ناپۆلی، چیرۆکی ئەمڕۆ کە باس کە تیشکدەخاتە سەر ئــانــا'ـی شاری مـیلان، چیرۆکی سبەی و کۆتا بەشی فیلمەکە دەربارەی مــارا'ـی شاری ڕۆمــا'ـی پایتەختە. ھەوڵ ئەدەین خوێندنەوەیەکی پوخت بۆ ھەر سێ بەشی فیلمەکە بکەین، کە دیارە لە ھەرسێ بەشەکەیدا ڕۆڵی سەرەکی بەرجەستە دەکرێت لەلایەن ئەفسانەی جوانی و خانمی سەدە سۆفیا لۆرین 'لە ڕۆڵی ئەدێلینا و ئانا و مارا' و کارێزمای سینەمای ئیتاڵیا مارچێلۆ ماسترۆیانی 'لە ڕۆڵی کارمین و ڕینزۆ و ئەوگوستۆ'\n:چــیرۆکــی یــەکــەم و 'دوێـنــێ' (ئـادێـلـیـنـا'ـی نـاپـۆلـی)\nئەم بەشەی فیلمەکە دەمانگێڕێتەوە بۆ ساڵانی پەنجاکانی سەدەی ڕابردوو، ئاشکرایە لەو سەردەمە و لە ئێستاشدا باج و خەراجێکی تا ڕادەیەک زۆر لەسەر شانی ھاوڵاتیان و کارکەرانی گەڕەکە ھەرژارنشینەکانی ناپۆلیدا ھەبووە و ھەیە، زوومی کامێراکانی ڤیتۆریۆ تیشک تەرکیز دەخەنە سەر ژن و مێردێک کە لە بارودوخێکی تا ڕادەیەک خراپ ژیان بەسەردەبەن، کارمینی ھاوسەر دانەمەزراو و بێکارە و ئادێلینای جوانیش بە شێوازی نایاسایی لە بازاڕی ڕەش جگەرە و سیگار دەفرۆشێت، لەگەڵ ئەوەشدا قەرزی کۆمپانیایەک لەسەر شانیان بووەتە بارگرانی کە کەل و پەلی ناوماڵیان لێھێناوە و بە ناوی خاتوونی ماڵەکەوە کە ئادێلینایە واژۆ کراوە، بێگومان لەم بارودۆخە سەختەدا توانای داناوەی بڕە پارەی کەل و پەلەکانیان نییە و بە تێپەڕبوونی ڕۆژیش سووی دەچێتە سەر، لە ھەمان کاتدا ئەو ئافرەتانەی ناپۆلی کە بە نایاسایی جگەرە دەفرۆشن پێویستە بڕێک پارە بدەن ھەتا لەلایەن حکومەتەوە چاوپۆشییان لێ بکرێت، ڕوونە کە ئادێلینا و کارمین توانای ئەمەشیان نییە\nلەژێر بارگرانی قەرزەکانی کۆمپانیای شتومەکی ناوماڵ و نەدانی بڕی پارە داواکراوەکە پێویستە ئادێلینا دەستگیربکرێت، ئەمەش خۆی لە خۆیدا دەبێتە کارەسات بۆ خێزانەکەی کارمین، تا ڕۆژێک پارێزەرێکی دانیشتووی ھەمان گەڕەک بە کارمین و ئادێلینا دەڵێت کە یاسا ناتوانێت خانمێک دەستگیربکات کە دووگیانە تا ئەو کاتەی مندالەکەی ٦ مانگی سەرەتای تەمەنی تێدەپەڕێنێت لە دوای لەدایکبوونییەوە، لێرەوە چیرۆکە کراوەی فیلمەکە دەست پێدەکات\nئادێلینا و کارمین بڕیاری ئەوە ئەدەن بۆ خۆ دزینەوە لە سزای دادگا، ھەمیشە سەرجێیی بکەن بەم شێوەیەک ئادێلینا لە زیندان دەپارێزرێت بەپێی یاسای دادی ئیتاڵی\nدوای لەدایکبوونی ٧ منداڵ لە ماوەی ھەشت ساڵدا، کارمین بە تەواوی بێزار دەبێت، ھەست دەکات کە ئەو خۆشەویستییەشی ھەیبووە بۆ ئادێلینا لە دەستی ئەدات و بڕیار ئەدات چیتر لەگەلیدا سەرجێیی نەکات، بەم شێوەیەش ئەدێلینا دەکەوێتە مەترسییەوە\nھێندەی نامێنێت کە ئادێلینا پەنا بۆ نزیکترین ھاوڕێی کارمین ببات بۆ ئەوەی لەگەڵیدا بخەوێت، بەڵام لە کۆتا ساتەکاندا خۆشەویستی چەند ساڵەی خۆی و کارمین دایدەچڵەکێنێت و لە بڕیارەکەی پاشگەز دەبێتەوە\nمەبەست لەم بەشەی فیلمەکە چییە لە ڕوانگەی ڤیتۆریۆ دیسیکاوە؟ ئاشکرایە کە سێکس چەکێکی گەورەی ئەم بەشە و دوو بەشەکەی تریشییەتی، بەلام دیسیکا ئەوەمان پێ دەڵێت کە سێکس و چێژ کارتێکی ھەمیشەیی نییە لە نێوان دوو کەسدا، ئەوەی لە کۆتاییدا دەمێنێتەوە و ژیانی لەگەڵدا بەڕێدەکەین تەنھا جوانی و خۆشەویستی و پاکییە. لەلایەکی تریشەوە وەک زانراوە و دیارە ئیتاڵییەکان بە گشتی جۆرە قەومێکن کە زۆر بەدەم شەرەف و نامووسی خۆیانەوەن، لە کاتێکدا ئەمە لە ھەموو شارەکان وەک یەک نابینرێت، بەڵام لە ناپۆلی بچووکدا و لە چیرۆکەکەی دیسیکا بەم شێوەیەیە، ڕاستە ھەژاری و برسییەتی ئەکرێت ببێتە ڕەگی ھاری، بەلام شیرازە و یەکگرتوویی و جوانی خێزانیش دەوری بەربەستێک و پەرژینێکی پارێزەر دەبینێت بۆ ھەموو ئەو ناخۆشی و نەھامەتییانە، ئەگەر وانەبووایە ئادێلینا دەیتوانی لەگەڵ پاسکوال'می ھاوڕێی مێردەکەی سەرجێی بکات و ناو و ناوبانگی خۆی بزڕاندایە، لە بری ئەوە ئادێلینا زیندانی ھەڵبژارد و خێزان و ناوی مێرد و منداڵەکانی بە پاکی و پاکیزەیی پاراست\nچیرۆکی یەکەم لێرەدا کۆتایی نەھاتووە، بەڵام پێویستە کە لێرەدا بۆ بینەری جێبھێڵم لەبەر خۆبەدوورگرتن لە ھەر سپۆیڵێک، تەواوکەری بەشی یەکەم و ھەندێک لە مانا شاراوەکانی تری پشت چیرۆکەکەی دیسیکا بە سەیرکردی بینەر دەردەکەوێت\n:چــیرۆکــی دووەم و 'ئــەمـڕۆ' (ئـــانـــا'ـی مـیـلان)\nبەشی دووەمی فیلمەکە دیسان بە ڕۆڵگێڕانی سۆفیا و مارچێلۆ نەخشێنراوە، بەڵام لێرەدا دوو کەسایەتی تەواو جیاواز و دوو بیروبۆچوونی جیاواز یەک دەگرن. زۆربەی زۆری گرتەکانی ناو ئەم بەشە لەنێو ڕۆڵس ڕۆیزەکەی ئـانـا وێنەگیراوە و بەشێکی زۆری دیەلۆگەکانی نێوان دوو کەسایەتییەکە لەناو ئەم ئۆتۆمبێلەدا دەگۆڕدرێنەوە\nوەک ئەوەی دەبینرێت، ئـانـا ئافرەتێکی خانومانی دانیشتووی شاری میلانە کە مێردەکەی کەسایەتییەکی دەوڵەمەند و بزنسمانێکی لێھاتووی شارەکەیە، لەھەمان کاتدا ئـانـا لەگەڵ ڕینزۆ کەوتۆتە داوی خۆشەویستییەوە کە مارچێلۆ ماسترۆیانی کەسایەتی ڕینزۆی ھەیە لەم بەشەدا\nلە دەست پێکی فیلمەکەدا دەبینین کە ئانا کەسایەتییەکی خۆپەرست و خۆبەزلزانی ھەیە، تێری و دەولەمەندی و ئەو بارودۆخە باشەی کە تیایدا دەژی وای لێدەکات کە گلەیی لە کەسانی چینی خوار خۆی بکات و تانە لە زۆری ئیشکردن و پارە پەیداکردنیان دەدات، کاتێک ڕینزۆی خۆشەویستی ھەڵدەگریت بە سەیارە گرانبەھاکەی خۆی دەبینین کە ئانا لە کاتی لێخوڕین و خاوکردنەوەی سەیارەکەیدا زۆر ئیھمالە، لە ترافیک و شوێنە وەستاوەکاندا بە بێ باکی گرنگی بە خاو کردنەوەی سەیارەکەی دەدات و لە چەند شوێنێکدا بە ھێواشی خۆی دەکێشێت بە سەیارە و کەلوپەلەکانی بەردەم خۆیدا، ئەمەش ئەوە دەگەیەنێت کە ئانا ئەوەی گرنگ نەبێت بەلایەوە پارە و ماڵ و موڵکی مێردەکەیەتی. ئـانـا زۆر لە ڕیـنزۆ دەکات کە سەیارەکەی لێبخوڕێت و تاقی بکاتەوە، سەرەڕای ئەوەی ڕینزۆ سەرەتا پێداگری دەکات، بەڵام لە دواییدا بە داواکەی ڕازی دەبێت. لەم بەشەدا ئانا ھەمیشە جەخت لەسەر ئەوە ئەکاتەوە کە ئەوەی گرنگ نەبێت بەلایەوە پارەیە، ماڵ و سامانی دنیا تەنھا چەند شتێکت کاتین و ئەوەشی کە ھەتا ھەتایە دەمێنێتەوە تەنھا خۆشەویستییە، ئەوەی گرنگ بێت بەلایەوە تەنھا ۆیاوێکە کە دڵی خۆش بکات و ھیچی تر\nکەمێک لە عاشقبازی و سەرجێیکردنیش بیرۆکەیەکە کە لە مێشکی ڕینزۆ درووست دەبێت و وا لێکی دەداتەوە کە ئانا ھەردووکیانی دەوێت. لە ڕێگادا و بە ڕێکەوت گولفرۆشێک دێتە سەر ڕێگای ڕینزۆ و ئەویش بە ئەستەم لێی دەربازی دەبێت و خۆی دەدات بە بارھەڵگرێکی تری شەقامەکەدا و بەشی پێشەوەی سەیارەکە زیانی پێدەگات و لە رۆشتن دەوەستێت. ئەو دیمەنەی کە ھیچ بینەرێک و لە سەروو ھەمووشیان ڕینزۆ چاوەڕێی نەدەکرد کاردانەوەی ئانا بوو بۆ ڕووداوەکە، کە بە شێوەیەکی خراپ لە ڕینزۆ تووڕەدەبێت و سەرزەنشتی دەکات و بە گێل و نەزان لە قەڵەمی دەدات. گلە و گازەندەیەکی زۆری ڕووبەڕوو دەکاتەوە بەوەی کە چۆن نەیتوانی بە باشی سەیارەی مێردەکەی لێ بخوڕێت و تووشی ئەم زیانەی نەکات. لەو کاتەدا ئۆتۆمبێلێکی تری گرانبەھا بە\nشەقامەکەشا تێپەڕ دەبێت و پیاوێکی خانەدانی تری تێدایە، ئانا دەستی لێ ڕادەگرێت و لەگەڵی سەردەکەوێت و بە ڕینزۆش دەڵێت پەیوەندی بە وەستای میکانیک ھەتا بیت سەیارەکە چاک بکات و خۆشت لێرەدا بووەستە، ئانا دەروات و ڕینزۆش بە بێدەنگی لە بارودۆخەکە دەڕوانێت و بەشی دووەم کۆتایی یەت. لێرەدا بینەر خۆی دەکاتە شوێن کەسایەتی ڕینزۆ، کە ئایا دەبێت ھەست و کاردانەوەی چۆن بێت دوای ئەوەی بینی ئانا قسەکانی و ڕەفتارەکانی لەگەل یەکتردا نەدەگونجان؟ مەجالێکی جوانی بیرکردنەوە لە کۆتایی بەشی دووەم و پێش دەستپێکی بەشی سێیەم بۆ ئەم پرسیارە درووست دەبێت\nدیسیکا لەم بەشەدا تانەیەکی تووند لە خۆشەویستی سەردەم دەدات، لە کاتێکدا لە بەشی یەکەمدا بە جوانی وێنای کرد، لەم بەشەیاندا ھەوڵی ئەوەی داوە کە ڕێژەیەکی تر لە کەسانی جیاواز و شوم و ناڕاستی کۆمەڵگامان بۆ ڕوون بکاتەوە کە ھەمیشە خاوەن دوو ڕوو و دوو کەسایەتین، لە بارودۆخی باشدا ھاوسەفەر و ھاوڕێتن، کاتێکیش بارودۆخ نالەبار دەبێت دوژمن و نەناستن، بەبێ ھیچ گوێدانێک بە دەیان و سەدان شەرت و بەڵێنی خۆشەویستی. لە بەشی یەکەمدا سێکس ھێندەی نەمابوو خۆشەویستییەک بە کۆتا بگەیەنێت، لە کاتێکدا لە بەشی دووەمدا پارە توانی بەسەر سێکسیشدا زاڵ ببێت و لە غیابی سێکسدا خاڵی کۆتایی بۆ ڕستەیەکی خۆشەویستی دانا کە بنەما و بناغەکەی لە سەرەتاوە پوچەڵ و ھیچ بووە\nمەبەستی کۆتایی ئەم بەشەش لە جیاوازیکردنی نیوان ئافرەتی دوێنێ 'ڕابردووە' بە ئافرەتی ئەمڕۆ، ئافرەتانی ڕابردوو پارەشیان نەبوو کە نوێنەرەکەیان ئادێلینا بوو، بەلام خۆشحاڵ بوون و لە خۆشەویستییەکی پاکدا بوون، ئافرەتی ئەم سەردەمەش کە ئـانــا دەگرێتەوە سەرەڕای بوونی پارە و ھەموو شتێکی تری مادی لە دەوروبەریاندا ھێشتا خۆشحاڵ نین و نیگەران و دەم بە گلەیین، بە شوێن پیاوێک وێڵن کە دڵخۆشیان بکات، لە کاتێکدا شکست ئەھێنن و خۆشەویستی ڕاستەقینە ون دەکەن و پێی ناگەن\n:چــیرۆکــی سێـیـەم و 'سـبــەی' (مــارا'ـی ڕۆمــا)\nخۆشتر و جوانتر لە ھەردوو بەشەکەی پێشووتر بەلای خۆمەوە وەک بینەرێک کۆتا بەشی فیلمەکەیە کە تەعبیرێکی دیسیکا دەگرێتەوە بۆ سەردەمی مۆدێرن و ڕوونتر و زیاتریش داھاتوو 'سـبـەی'. دیسانەوە جوانترین دووانەی سینەمای ئیتاڵیا سۆفیا و مارچێلۆ دەردەکەونەوە لە بەرگی کەسایەتییەکانی مـارا و ئـەوگـوستۆ. لێرەدا مـارا ئەفرەتێکی سۆزانی لەشفرۆشە کە موشتەرییەکانی ھەمیشە کەسانی خانەدان و دەوڵەمەندن و کەسان و کەسایەتی ناسراو و دەستڕۆشتوون، ئەوگوستۆش یەکێکە لەو کەسانەی کە سەردانی مـارا دەکات و کوڕی کاربەدەست و سەرمایەدارێکی گەورەی وڵاتە. مـارا لە تەنیشت بالەکۆنی شووقەکەی ژن و پیاوێکی پیر دەژین کە نەوەکەیان کوڕێکی قۆزی گەنجە کە دەخوێنێت ھەتا ببێت بە قەشە و ژیانی لە پێناو کڵێسا و ئایندا بەسەربەرێت، ئێوارەیەک گفتوگۆیەک لەنێوان مارا و ئەمبێرتۆ درووست دەبێت و چەند پرسیارێک و ڕاوبۆچوونێکی کورت لەنێوانیان دێن و دەچن، لەوێوە وا دەردەکەوێت کە ئەمبێرتۆ ئاشقی مارا دەبێت و ھەستێکی بۆی درووست دەبێت\nکاتێک نەنکی ئەمبێرتۆ ئەم دووانە دەبینێت، ڕاستەوخۆ ئەمبێرتۆ لە گفتوگۆکە دەپچڕێنێت و ئاگاداری دەکاتەوە کە قسە لەگەڵ مارا نەکاتەوە و چەند قسەیەکی ناخۆشیش بە مارا دەڵێت و برینداری دەکات، چونکە نەنکی دەزانێت کە مارا لەشفرۆشە و نەوەکەی ئەمیش کەسێکی ئاینییە و نایەوێت لە کار و ڕێبازی درووست لادات و بکەوێتە داوی مارا'ـەوە. دوای ئەمە ئەمبێرتۆ لە دژی بڕیارەکەی نەنکی و ھەڵسووکەوتە ناشرینەکەی بڕیاردەدات واز لە خوێندنی ئاینی و کڵێسا بھێنێت و لەگەڵ مارا یەک ببینن و ژوان ببەستن، ئەگەر ئەمەش روونەدات ئەوا پەیوەندی دەکات بە سوپای دووژمنەکەیان کە وڵاتی فەڕەنسایە و دەچێتە جەنگ. نەنکی ئەمبێرتۆ'ـش لە ناچاریدا بڕیاردەدات بێتە لای مارا و لێی دەپاڕێتەوە کە کوڕەکەت بھێنێتەوە سەر ڕێگای ڕاست و باوەڕی پێبھێنێت، مارا'ـی دڵپاکیش داواکەی قبووڵ دەکات و لەبەرامبەر ئەوەشدا بەڵێنی ئەوەی پێ دەدات بۆ ماوەی یەک ھەفتە سێکس لەگەڵ ھیچ کەسێک نەکات. بۆ ئەوەی درێژە بە پلۆت سەمەری فیلمەکە نەدەم، مارا لە کارەکەیدا سەرکەوتوو دەبێت، کاتێک ئەوگوستۆی موشتەریش دوای زنجیرەیەک لە شەڕ و پێکدادانی نێوان مارا و نەنکی ئەمبێرتۆ و کێشە تایبەتەکانی تری دەرفەتی ئەوەی بۆ دەڕەخسێت سەرجێیی لەگەڵ مارا بکات، لەو کاتەدا مارا بەڵێنەکەی خۆی بیر دەکەوێتەوە و دەست دەنێتەوە بە ڕووی ئەوگوستۆ و داواکەی ڕەت دەکاتەوە\nئەم بەشەیان پەیامێکی زۆر ھەڵدەگرێت، یەکێک لەوانە پیرۆزی ئاین ھەر وەک خۆی دەھێڵێتەوە، بەڵام ھەرچەند ئاین ئایدیایەکی پیرۆز و جێگری ناو مێشکی مرۆڤ بێت، ھێشتا ئەکرێت خۆشەویستی ئافرەتێک زیاتر کارتێکەربێت لە ھزری مرۆڤێکدا تەنانەت ئەگەر قەشەش بێت!\nبەڵام لێرەدا لایەنی براوە و سەرکەوتوو ھەر بە ئاین سپێردرایەوە و ھەموو شتێک بە پاکی مایەوە، لەلایەکی ترەوە پێمان دەڵێت پێناسی دەروون و باشی ھەر مرۆڤێک شەرت نییە لەو کارەدا بێت کە دەیکات، بەڵکو مرۆڤ زۆر لەوە زیاتر کە دەبینرێت چاوەڕێی کاری چاکە و باشەی لێدەکرێت وەک لەوەی کە دەیکات، لێبووردەیی و لەخۆبردوویی و پەیمانەکەی مارا نموونەن لەم بابەتەدا. جیاوازتر لە دوو بەشی پێشوو، لێرەدا پێناسەیەکی تر بۆ ئافرەت و خۆشەویستی کراوە، جوانترین و وروژێنەرترین دیمەن لەم بەشەدا دەبینرێت لەو دیمەنەی کە مارا جلەکانی لادەبات و ئەوگوستۆش وەک ئاژەڵێک شەھوەت و ھەوەست بە گیری دەھێنێت کە یەکێکە لە نایابترین دیمەنەکانی تەواوی فیلمەکە. ھەروەھا لێرەدا فەزڵی ئافرەت دراوەتەوە بەسەر پیاودا، وەک چۆن ئەوەش دەبینین کە کەسایەتی مارا زۆر بەھێزترە وەک لە کەسایەتی ئەوگوستۆ، کە تەنانەت لە نووسینەکەی منیشدا دیارە و دەردەکەوێت\nلە ڕوانگەی دیسیکاشەوە، مرۆڤێک چەندێک لەڕێ لایدابێت و خراپەکار بێت، ئەکرێت ھێشتا بە ئەندازەی گەردێک چاکەی تیا مابێت و چاوەڕێی باشەی لێ بکرێت، چونکە ئەوە ڕۆژگار و سەردەمی مۆدێرنە مرۆڤ لە باشەوە دەگۆڕن بۆ خراپ، وەک چۆن دنیای سبەی و مۆدێرن ماری پەلکێسی ئەو کارە کردبوو\nمەبەستێکی تری دیسیکاش ئەوەیە کە بەڵێن ھەمیشە پێویستە جێبەجێ بکرێت، وەک چۆن لە کۆتا خولەکەکان مارا پشگەز دەبێتەوە و لەگەڵ ئەوگوستۆ دەست دەکەن بە نزا کردن و دیسانەوە پاکیزەیی زاڵ دەبێتەوە بەسەر ھەریەک لە پارە و سێکس'ـدا"
  },
  {
    "id": 150,
    "p": 150,
    "idPoster": "https://lh3.googleusercontent.com/jw8cW1klx2GzTleI3lf1Qb68xODg7neuEMlceorJh8akI03Diod6T7b2iYgmLR_xvHJaERSUClioMs7GTFfZVNn2f8T68ubNIYhaLpJsnJ_jgNTxRuQhplyvwklsPfoCHosYXFmhYg=w2400",
    "typeFilm": "film",
    "memberNameEnglish": "nahro-ali",
    "title": "Rocco and His Brothers 1960",
    "photo": "ROCCO E I SUOI FRATELLI - Italian Poster 2.jpg",
    "writingN": "نەهرۆ عەلی",
    "nameF": "ڕۆکــۆ و بــراکــانـــی ١٩٦٠",
    "description": "\n:گەشبینترین کەسایەتی ناو چیرۆکەکە، کە ھەموو کاتێک باوەڕی بە باشبوون و چارەسەربوونی کێشە و ناخۆشییەکان ھەیە، کاتێک بە چاوێکی تۆقاو و ڕەنگێکی پەڕیوەوە دەڵێت\n'ئـێستـا ھـیچ ھـیوایـەک نـەمـاوە'، ئەوکاتە بینەر ھەست بە ترسناکی ئەم چیرۆکەی لـوچـینـۆ ڤـیسـکۆنـتـی دەکات\nکێشە و ململانێی کەسایەتییەکان لەم فیلمەدا بەراوردکراوە بە ھەڵکشانی تەمەنی کارەکتەرەکان و تێپەڕبوونی کات، ئەگەر لە ژیانی ڕاستەقینەی من یان تۆدا بارودۆخەکەمان لە باشەوە دەچێت بۆ خراپ، ئەوا لێرەدا بەتێپەڕینی کات بارودۆخەکە دەگاتە خراپترین ئاستی خۆی کە ئیتر ھیچ ھیوایەک نامێنێتەوە\nبە خوێندنەوەی ناونیشانی فیلمەکە ڕوونە کە چیرۆکەکەی باسکردنێکە لە ڕۆکۆ و براکانی، ڕەنگە باسێکی کۆمیدیا بێت، ڕەنگە ئەزموونی ژیانی براکان بێت، وە یان کەوتن و ھەستانەوە و جیابوونەوە و دابڕان و زۆر شتی تریش بێت، بێگومان ھەموو ئەمانە ڕاستن، بە ڕێژەی جیاواز ھەر یەکێک لەم چەشنانە لە فیلمەکەدا ھەیە و ھەر یەکێکیشیان لە کاتێکی جیاوازدا بەکارھێنراوە، کە تا ڕادەیەک وایکردووە بینەر لە کاتی سەیرکردنی ئەم فیلمەدا بێزار نەبێت لە درێژی ماوەکەی و لەگەڵ ڕووداوەکان یەک یەک بڕوات و لێی ڕابمێنێت ھەتا کۆتایی. ئەم فیلمە خۆشەویستییەکی زۆری لەناو تاکی کۆمەڵی ئەو سەردەمەی وڵاتی ئیتاڵیا درووست کرد، بە ھۆکاری ئەوەی گرنگی و تەرکیزێکی تایبەتی لەسەر کێشە کۆمەڵایەتییەکانی ناو خێزانە، ھەروەھا ھەژاری و بەرزی کرێی نیشتەجێ بوون لە زۆرێک لە شارەکانی وڵاتدا، بە ئەستەم دەستخستنی کارێک و لادانی گەنجان بۆ کاری بزێو و قومارخانەکان، لە ھەمان کاتدا لێشاوی بڵاوبوونەوەی ئافرەتە لەشفرۆشەکان و بردنی گەنجانی سەرگەرم بە چارەنووسێکی ڕەش و نامۆدا\nئەگەر دیقەتی خەسڵەت و تایبەتمەندییەکانی ناو فیلمەکە بدەین، بۆمان دەردەکەوێت کە جوانی و بەھێزی فیلمەکە بە ڕێژەیەکی بەرز و تەواو بۆ ئەوە دەگەڕێتەوە کە ھەڵقوڵاوی ناو ناخی کۆمەڵگایە و ڕووداوەکانی ھەمان کاریگەری ناو ڕووداوی ژیانی ڕاستەقینە لە ناخدا درووست دەکات، چونکە دەرھێنەری خۆشی تاکێکی کۆمەڵگای ئەوکات بووە، کەواتە بە تەواوەتی زانیوییەتی کە چ شتێک لە شوێنی خۆیدا دابنێت و چۆن چیرۆکەکەی بھۆنێتەوە، وە بێگومان سەرکەوتووش بووە لەمەدا\n(ڕۆزاریا پارۆندی) کە دایکێکی ماندووی دنیا دیدەیە، خۆی و ھەر چوار کوڕەکەی کە لە بچوکترینیانەوە(لوکا، جیرۆ، ڕۆکۆ، سیمۆنی)، لە باشوورەوە دێن بۆ میلان بۆ لای کوڕە گەورەکەی (ڤینجێنزۆ)، بە مەبەستی دەستەبەرکردنی ژیانێکی باشتر و گوزەرانێکی ئاسانتر لە میلان، سەرەتای درووست بوونی ھەموو کێشە و ڕووداوەکانیش لە دوای ئەم گەشتەوە دەست پێدەکات\nفیلمەکە ڕاستە ھەمووی تەواوکەری یەکترە و ھیچ گرێیەک لە چیرۆکەکەی نەدراوە و بە بێ وەڵام جێنەھێڵدراوە، بەڵام لەگەڵ ئەوەشدا دابەش بووە بەسەر چەند سێکتەرێکدا، کە ھەر بەشە و ھەڵگری ناوی یەکێک لە ٥ کوڕەکەیە جگە لە (لوکا)ـی بچووک، لە کۆتاییشدا ھۆکاری ئەمە ڕوون دەکەمەوە کە بۆچی بەشی ئەو جیانەکراوەتەوە\nڤیسکۆنتی لەم فیلمەدا زۆربەی ڕەفتار و سروشتە سەرەکییەکانی مرۆڤی دابەش کردووە بەسەر ھەر یەک لە ڕۆکۆ و براکانیدا، ئەمەش ھۆکاری ئەوەیە کە ھەریەکێک لە براکان ڕێگایەکی جیاوازی گرتۆتە بەر و ھەر یەکێکیشیان چارەنووس و قەدەرێکی جیاواز چاوەڕێیان دەکات\n:ئێستا دەست دەکەم بە داڕشتنی تەعبیرێکی تا ڕادەیەک نزیک لە حەق سەبارەت بە ھەر یەکێک لە براکان، لە گەورەکەیانەوە ھەتا بچووکەکەیان\n(ڤـینـجـێـنـزۆ): کوڕی گەورەی ماڵ، کە چەند ساڵێک ۆێش ئەوەی خێزانەکەی گەشت بکات بۆ میلان، ئەم لە میلان بووە. کەسایەتی ڤینجێنزۆ ھێندە بەھێز و سەربەخۆ نیشان نەدراوە کە فیلمەکەدا وەک ئەوەی کوڕی گەورەبێت وزۆرترین کۆنترۆڵی خێزانەکەی لەدەست بێت، بەڵکو لە بەرگێکی لاوەکیدا دەست دەکەوێت و خاوەن یەکەم سێکتەری دەستپێکی فیلمەکەی لوچینۆ ڤیسکۆنتی'ـیە\nڤینجێنزۆ عاشقی جینێتایە، کە لەو ڕۆژەی خێزانەکەی دێنە میلان ڕاستەوخۆ دێنە ماڵی باوکی جینێتا و پێشوازییەکی ھێندە گەرمیان لێ ناکرێت، نەک پێشوازی، بەڵکو پێیان دەلێن کە ژووریشمان نییە بۆ مانەوەی براکانت و دایکت\nبۆیە ڤینجێنزۆش ملی ڕێگا دەگرێت لەگەڵ دایکی و براکانیدا و جینێتا جێدەھێڵێت، بەڵام کۆتایی بە خۆشەویستییەکەیان نایەت، بەردەوام بە نھێنی یەکتر دەبینن\nئەوەی ماوە و گرنگە بوترێت لەسەری، تەنھا ئەوەیە کە ڤینجێنزۆ دەکرا کەسایەتییەکی بەھێزتری بنیاتبنایە بۆخۆی، بە حوکمی ئەوەی پێش ھەمووان ھاتە میلان، وە ئەزموونێکی زیاتری ژیانی بینیووە وەک لە براکانی تری\n(سیمۆنی): کەسایەتی سیمۆنی لەم فیلمەدا نایابە، کە ڕیناتۆ سەلڤاتۆری زۆر بە لێھاتووانە بەرجەستەی کردووە، ئەم کەسایەتییە وەک دەرگای کرانەوەی کێشەی سەرەکی تەواوی خێزانەکە دیار دەکەوێت. بەڵام ئەم کێشانە وەک ڕۆکۆی برای بچووکی دەڵێت ھەڵەی سیمۆنی خۆی نییە، بەڵکو قەدەر بەسەری ھێناوە. دەبینین کە شاری میلان و تێکەڵبوونی تەبیعەتی لادێ و شار پێکەوە چ کاریگەرییەک لەسەر دەروونی سیمۆنی جێدەھێڵێت و بەرەو چ چارەنووسێکی ڕەشی دەبات، لەگەڵ خودی خۆی و براکانی و تەنانەت داھاتووشی\n(ڕۆکۆ): کە دەتوانین پێی بڵێین مایکڵ کۆرلیۆنی خێزانی پارۆندی، کەسایەتییەکی بەھێز، خاکی و لەسەرخۆ، گەشبین و بەخشندە، ئەوەشی کە جوانییەکی تایبەتتری بە کەسایەتی ڕۆکۆ بەخشیوە، قۆزی و شیکییەکەی ئالان دیلۆن'ی ئەفسانە و یەکێک لە ٦ سیمبولەکەی سینەمای شەستەکانی پێشووە. ھەر ڕووداوێک لە فیلمەکەدا ڕووبدات ڕۆکۆش لەوبەر ڕووداوەکەوە دەبینرێت، دەورێکی لاوەکی لە سەرەتاوە، بەڵام کارێزماییەکی کاریگەر لە کۆتاییدا پشان دەدات، بۆ خۆی و بۆ خێزانەکەشی\n(جیرۆ): کە بە تەمەن لە ڕۆکۆ منداڵترە، لەناو ھەموو براکاندا دڵخوازی منە بە شێوەیەکی تایبەت. جیرۆ بە ڕۆڵێکی لاوەکی دەبینرێت لەناو خێزانەکەدا، بەڵام ئەوەی کە تیایدا دەردەکەوێت گرنگە، چەنکە خوێندنەوەی بۆ ھەموو ڕووداوەکان دەبێت. وە جیرۆ خۆشەویستی نێوان خۆی و برایەکی دەکاتە قوربانی، تەنھا لە پێناو بەرپابوونی دادپەروەری، کە لە کاتی بینینی فیلمەکەدا ئەم دێڕەم بە ڕوونی دەگاتە لای بینەر\n(لوکا): بچووکترین ئەندامی خێزانەکەیە، کە ئەمیش تێکەڵ بە زۆربەی ڕووداوەکان دەبێت بە شێوەیەکی تەواو لاوەکی\nمنداڵێکی خوێن گەرم و حەروک، کە جوانییەکی و مەحبوبییەکی تایبەت دەدات بە کارەکتەرەکەی وەک بچەوکی نێو پارۆندییەکان، بینەر حەز بە دەرکەوتنەکانی لوکا دەکات\nبە مەبەستی خۆ پاراستن لە ھەموو سپۆیڵێک، باسی ھیچ کام لە ڕووداوەکان ناکەم وەک ھەمیشە، چونکە بێگومان چەندێک من و ئەو و ھەرکەسێکی تر لەسەر ڕووداو و پێشھاتەکانی ئەم فیلمە بنووسێت، ھێشتا کەس ناتوانێت حەقی تەواوی پێ بدات، بۆیە باشتر وایە چیرۆکەکەی بۆ بینەر جێبھێڵدرێت\nکۆتا مەبەستی ڤیسکۆنتی چییە لەسەر فیلمی براکان؟ \n(دەست وەردان لە سروشتی مرۆڤ ئەکرێت ببێتە ھۆی ھێنانی شومی و نەھامەتی، زوومی کامێراکەی ھەمیشە گلەیی و گازندەکان ڕووبەڕووی ڕۆزاریا پارۆندی دەکاتەوە، چونکە ئەو بڕیاری ھێنانی منداڵەکانی دا بۆ میلان، وە ھەر وەک دەبینین پارۆندی لە تەواوی فیلمەکەدا ئاخ بۆ ئەو ھەڵەیە ھەڵدەکێشێت کە گەشت کردنیان بوو بۆ میلان و تووشبوونیان بە کێشەیەک کە ھەرگیز نەتوانن لێی دەربچن و کەسایەتییان پاک بکەنەوە. ژیانی شار ئەوە نییە کە لادێ نشینەکان ھەمیشە وێنای دەکەن لە مێشکی خۆیاندا، ڕاستە شار ڕووناکتر و خۆشتر و قەرەباڵغتر دەردەکەوێت، بەڵام کاتێک مرۆڤ نەتوانێت ئارامی دەروونی بدۆزێتەوە، جیاوازی چی دەبێت لەنێوان شارێکی گەورە و ژوورێکی تەنگ؟\nوەک خاڵێکی کۆتا لەسەر مانای پشت کەسایەتییەکانی فیلمەکە، دەبینین کە گەشبینی خەسڵەتێکی دیاریکراوی ڕۆکۆیە، بەڵام لە دێڕە بەناوبانگەکەیدا کە لە کۆتایی فیلمەکەدا دەڵێت، 'ئێستا ھیچ ھیوایەک نەماوە'، دەگەین بەو قەناعەتەی کە دەکرێت خراپی ڕۆژگار و ترسناکی مرۆڤەکان وا لە کەسێکی تەواو گەشبین بکات کە ئیتر باوەڕ بەوە بھێنێت ھەر بەڕاستی ھیچ ھیوایەک نەماوە...)\nوەک لە سەرەوە وتم جیاکردنەوەی لوکا لە زۆرێک لە بابەتە سەرەکییەکانی دەستپێکی ھەر بەشێک چییە؟ دەگەڕێتەوە بۆ ئەوەی کە ھیچ کام لە براکان نایانەوێت لوکا بەر ئەو نەفرەتە بکەوێت کە چوار برا گەورەکەی تری بەریکەوتن، لوکا ھێشتا منداڵە، بەلام ھەموویان دەزانن کە ڕووداوەکانی ناو خێزانەکە کاریگەری تەواوی لەسەر دائەنێت. ھەموو براکان و لەناو ھەموویاندا ڕۆکۆ بە تایبەتی، حەزێکی تەواویان بۆ ئەوە ھەیە کە ڕۆژێک بگەڕێنەوە باشوور، بەڵام دەزانن کە ناتوانن، بۆیە وەک لە کۆتاییدا جیرۆ ڕوونی دەکاتەوە، ئەم حەزە بۆ لوکا جێھێڵدراوە، ڕەنگە ئەو تاکە کەسی ناو خێزانەکە بێت کە بتوانێت ڕۆژێک لە ڕۆژان بگەڕێتەوە بۆ زێدی براکان، ھەروەھا لوکا ئەو کەسەیە کە دەتوانێت داھاتووی خۆی لە ئێستاوە بنیاد بنێت، بە شێوەیەک کە دووربێت لەو چارەنووسە ڕەشەی چوار براکەی تری پێکەوە گرێ دا و بوونە دیلی چارەنووسە ڕەشەکەیان\nئەوەی مابێتەوە و گرنگ بێت ئەوەیە، کە ئەم فیلمە بە فیلمی دڵخوازی گەورە دەرھێنەر 'ماڕتن سکۆرسیزی' دانراوە کە لە زاری خۆیەوە دان بەو ڕاستییەدا دەنێت، ھەروەھا یەکێکە لەو فیلمانەی کە پێویستە بەسەرمان تێنەپەڕێت، چونکە ھەم لە ڕووی چێژی چیرۆکەکەی، ھەم لە ڕووی بەھێزی ناوەڕۆکەکەی، فیلمێکی نایاب و کاملە و شایەنی ئەوەیە ٣ کاتژمێر لە کاتی خۆمانی پێ ببەخشین\nئەوانەی باس کران تەنھا دیوی پشت پەردەی فیلمەکە و تەعبیرێکی ڕەوانە لەسەر پەیامەکەی، ماباقی ئەوانەی تر بە سەیرکردنی بینەر دەرئەکەوێت و ڕەنگە داڕشتەی تۆی بینەر جیاوازتر و باشتریش بێت لەوەی کە من لێی تێگەشتووم و ئێستا باسم کرد"
  },
  {
    "id": 151,
    "p": 151,
    "idPoster": "https://lh3.googleusercontent.com/trj2Kit3UD6pzFlqqeblx9WAkQAHtTpqmfNslCsWDctx-dItd89eLclpPWLClMmFfgPeszC0yI7Ja4EX5g_SMyk0bckUUvQ_r91rnCU9Au6qw69gF5n4ScI5LgCOzIRMhZAOUagj6Q=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "The Matrix 1999",
    "photo": "matrix.jpg",
    "writingN": "ڕۆجەر ئیبێرت",
    "nameF": "ماترێکس ١٩٩٩",
    "description": "\nشیکردنەوەی فیلمی ماترێکس\nفلمی ماتریکس سەرکێشیەکی سایبەرە، کە پریەتی لە جۆش وخرۆش، بەڵام ئەمە بۆ شێواز و رێکخستنێکی رێک دەگەرێتەوە، وە ئەمە جۆرێکە لە بێهیوا بوون ونا ئومێدی کاتێک کە فلمەکە بە پێناسەکردنەوەی سروشتی واقع دەستپێدەکات و بە  شەر وتەقەکردن کۆتایی دێت.ئێمە دەمانەوێت و بازدانێک هەڵبدەین  وە تێبگەین لەم خەیاڵ و ئەندێشەیە. نەک شەرو ململانێیە ناچاریە بە چەکی ئۆتۆماتیکی لەبەرزترین ئاستدا\nدەیانم لەو ڕاهێنانانە توندتیژیانە بینیوە ئەگەر\nسەدان نەبێت، کە هەمان بیرۆکەی ماندووی دووبارەیان هەیە: پیاوە خراپەکان هەزاران جەولەی ئاگر دەتەقێنن، بەڵام توانای لێدانی پیاوە باشەکەیان نییە. ئینجا بەرەو کۆتایی شەڕ ململانێ لەنێوان چاکە و خراپەدا شەڕی هونەری جەنگییە کاتێک،  پیاوەکە بەشێوەیەکی  بەردەوام لێئەدرێ و هێرشی دەکرێتە سەر تاکو  ئەوکاتە کە خەریکە بەتەواوەتی بمرێت، بەرلەوەی ئەو توانا ناوەکییە بدۆزێتەوە بۆ شەڕکردن. (هەرچەندە بەدەگمەن شتێکی بەم شێوەیە بەباشی ئەنجام دەدرێت)\nئەمە باش نیە، ‎چونکە فیلمی (Matrix)\nفیلمە سەرەکییەکانی وەک شاری تاریک و ڕۆژە نامۆکان دووبارەدەکاتەوە. گەرمی و دەنگ بەرزدەکاتەوە و سەمای دژە هێزی کێشکردنی فیلمە ئاکشنەکانی (هۆنگ کۆنگ) دەبات\nئەمە چێژبەخشە، بەڵام دەکرا لەمە زیاتر بێت، دەرهێنەرەکان هەریەک لە (لاری و ئاندی واچسکۆنن، کە شارەزان لەبەرهەمهێنانی فلمدا ( یەکەم بەرهەمی فلمیان بەناوی  Boundکە  یەکێکە بوو لەباشترین فیلمەکانی ناو لیستەکەم بۆ ساڵ�� ۱۹۹٦) . ئەمجارە، بەبودجەیەکی گەورە وە کاری بەرهەمیهێنەری شارەزا (جۆیل ��لڤەر)، ئەوان بەشێوەیەکی سەلامەتر ڕۆڵیان گێڕاوە، وە  هیچ کێشەیەک نییە بۆ بازاڕی کاری شەوانی هەینی ، بەڵام دەتوانی زیاتر ئامانجت هەبێت و هێشتا بازرگانی بکەیت\nئاگاداری؛ ئەم بابەتە سپۆیلە\nپلانەکە تێوەگلانی نیۆ  (کیانۆ رڤیس)ـە کە لەرۆژدا وەک نوسەرێکی لێهاتوو و نەرمونیان، وە لەشەوانیشدا  هاکەرێکی ترسناک دەردەکەوێت، وە ئەو لەلایەن کۆمەڵە و خانەی یاخیبوانی (ساێبێریەوە) دامەزێندرا، کە لەلایەن مۆرفس (لۆرانیس فیشبرون) وەهەروەها جەنگاوەری چەرم پۆش و قایشی [کاری ئان مۆس]  رابەرایەتی دەکرا\n ‎ئەوان لەبارەی جیهانەوە دۆزینەوەیەکی بنەرەتیان کردووە کە لەڕاستیدا بوونی نیە بەڵکو  شێوەی گریمانی و مەجازی دروستکراوە، بەوشێوەیەی کە داندراوە کە ملکەچبوون و گوێڕایەڵیمان بەشێوەیەکی کوێرانە بۆ سیستەمێک\nئێمە بەناچاری  رۆژانە ئەچین بۆ کارە ناخۆشەکانمان و بێزاراوەکانمان  هەروەک ( مۆرفیوس بە نیۆ دەڵێت: ماترێکس ئەو خورییە کە بەسەر چاوەکانتدا ڕاکێشراوە، کەوایە تۆ کۆیلەیت)  یاخیبووەکان دەیانهەوێت درزێک بەو سنوورە کە ماترێکسەکە لەجێگای خۆی قایم بکات وە بۆ چارەسەرکردنی کێشەکان بۆرزگارکردنی مرۆڤایەتی.‎مۆرفیس پێوایە نیۆ مەسیحیەکە دەتوانێت رابەرایەتی و سەرکردایەتی یاخیبووەکان بکات کە هێندەی هێزی جەستەیی(فیزیکی)  پێویستی بەهێزی مێشک هەیە\nلاسایکردنەوە دژی ئەوان رێکخراوە کە لە هاوشێوەی براکانی بلوزە. ‎جەنگی فلمەکەلە راستەقینەوە وەرگیراوە وە   دڵ رووحیانەتی پاڵەوانەکان بە شەرو تێکۆشان وابەستەبووە. ‎(تۆ هێشتا دەکرێت بکوژرێیت، جەستە ناتوانێت بەبێ مێشک ژیانبکات) ئەمە وەک  چەمک  و دروشمێک بوو لە فیلمی رۆژە نامـــــۆکان وەهەروەها پێشنیارکراوە لە ڕۆمانەکانی (ویلیام گیبسۆن (ئیدۆرو) وە چەندانی تر. ‎ئەو بیرۆکەی کە جیهان بنیاتێکی دەستکـردە کە لەلایەن بیانیەکەوە بۆ بەکارهێنان و هەڵخەڵەتاندی مرۆڤ بنیاتنراوە ، بەشێوەیەکی راستەو راست کە لە شاری تاریکەوە دەرهێندراوە ‎هەرچۆنێک بێت، هەردوو لەفلمەکە ئەو بەرهەمانەیان دۆزیەوە زۆرجار وەک باشترین ئەفسانەو خەیاڵی زانستیە.‎شاری تاریک  شارێکی سەرنجراکێش بوو بەلای  نامۆکانەوە کە  لەراستیدادیمەنێکی گرفتاوی ناخۆش و سامناکی هەبوو  ‎ئەوان بەنامۆییەوە دەمردن کە هیوایان ئەخواست لەمرۆڤ و مرۆڤایەتیەوە فێری خۆگونجاندن لەگەڵ دەوروبەر و مانەوە لەژیان ببن\nلەلایەکی ترەوە ، هەر لەفلمی ماتریکس بونەوەر و دروستکراوی خەیاڵی لەپشتەوە  نیە بەڵکو--تەنهـا بەرنامەیەکی کۆمپیتەری کە دەتواندرێت بیربکاتەو فێربێت.بریکارەکان بەشێوەیەکی سەرەکی وەک ڕکابەرلە یاری و پرۆگرامی کۆمپیوتەری بەرز کار دەکەن. فلمەکە هیچ روونکردنەوەیەکی تەواو و روون نابەخشێت بۆئەوەی بۆچی بەرنامەی ماترێکس ئەو برە زۆر کارەی تێدا کراوە.بەدڵنیایەوە بۆ بەرنامەیەک، لەوانیە سوودی خۆی هەبێت بەڵام بەرنامەی پێشکەوتوو لەوانیە لۆژیکیەکی خراپ و مەترسیدار بۆ بریارەکان بهێنێت\nهەردووک لە شارە تاریکەکان و  رۆژە نــــــامۆکان هاندانێکی بێ وێنەیان بەخراپەکان بەخشی  Matrix زیاتر  لە کتێبی پاڵەوانێکی  تەنز ئامێز دەچێت، کە چارەنوسی جیهان بۆ نێو  شەری تایتانیک لەنێوان باش و خراپەکاندا دەگەرێتەوە. بەراستی ئەمە ستەمکارانە و زۆردارانەیە کە بیرۆکە بخەیە پێش ئامادەبوان وە داوایان لێبکەیت بە شەر و هونەری زۆرانبازی رازی بن ، با وادابنێن نیۆ ئەیباتەوە پاشان چی بەسەردێت کە لە ماتراکیس نمان و بەردەوام نەبن. ئایا تاکو ئێستا کاریان هەیە؟ ماڵیان هەیە؟ ناسنامە وکەسێتیان هەیە؟ هەموو ئەوەی لەکۆتای فلمەکەدا بەدەستی دەهێنین وە ئەبینین دەنگێکی زۆر بەئازارە\n(من ئەو فلمە ئەنیمێنشە منداڵانیەم دێتەوە یاد بەناوی دۆگ کە هەموو بەشەکانی ئەم ئەنیمێنشنە رێک لە ژیانی راستەقینە ئەچێت، جگە لە زیاتر لەم برە) پێویست ناکات کەبەها و سوودی ئەم ئەنمێنشنە منداڵانیە پشتگوێ بخەم.ئەمە شتێکی زۆر جوان و نایاب دیارە هەم لەشێوازی دیزاینەکە وهەم لەشێوازی جوڵەییەوە کە وزە و هێز ئەدات.  وە بە بێ کەم و کورتی کاریگەرییە تایبەت و ئەنیمەیشن بەکاردەهێنێت بۆ بینینی بۆشای ئەلیکترۆنی و ناوچەی سایبەر، کە بونەوەرێکی زۆر ترسناکاوی دروست ئەکات لەرێگای ئۆکۆتوپی میکانیکی لاشە بەجێهێڵدراوەکانی ترمیناتۆر 2 دەگۆڕێ بە f/x بەکاردەهێنێت بۆ ئەوەی ڕێگا بە (نیۆ و ترینیتی) بدات بە شێوەیەکی ئاسۆیی لەسەر دیوارەکان ڕابکەن، و بە درێژی لە هەوادا هەڵواسن بۆ گەیاندنی کاردانەوەکانی کاراتی. وە لەنێو بۆشایی هەوادا باز ئەدات و جۆش و خرۆشە یەک لەدوای یەکەکان و شەرکردن لەبەرزایەکان وەهەروەها دەربازکردنی هیلۆکۆپتەرەکان و شەر لەپێناو کۆنترۆڵ کردن و بەدەستهێنانی مێشک\nوە، ئەمە نمایشکردنەکە رێگا و تێبینکەی باش ئەدۆزێتەوە، کیانۆ ریڤێنس بە بێ هەستیەوە لە هاریسۆن فۆردەوە نزیک ئەبێتەوە\nپێموایە ئەمە ئەمە رێگا و بیرۆکەیەکی دروستـە لاورێنس فیشبێڕۆن هاوسەنگیەک لەنێوان جولەی پاڵەوان وە نزیکبوونەوە پیاوانی ئاینی رادەگرێت، کاری ئان مۆس هاوشێوەی ترینتی زنجیرە ناونیشانێکی هەست جوڵێنەر و سەرسورهێنەری تێدابەدی ئەکرێت\n پێش ئەوەی لەفلمەکە ئەوە بەبیربکرێتەوە کە ئەو ژنێکە و لەدۆخی تێکۆشاندا دەکۆشێت.ئەکتەر هۆنگ ویڤینگ وەک سەرکردە وجێبەجێکار باڵا، تەکنیکێکی پرهەست  بەکاردەهێنێت کە  تۆمی لــی جۆنزی  بیرخستمەوە کەبەشێوەیەک ناراستەوخۆ رەفتاری شەرانگێزی ئەکرد\nهەندێک لە دیمەنە نمایشێکی باش وسەرنجراکێش هەیە کە وەکو رۆڵی فاڵ وەک فاڵچیەک رۆڵی ئەگێرا، کە وەک هەموو فاڵچیەکان شێتانە و ئالۆزە\n فلمی ماتریکس بێزاری نەکردم. بەڵکو زیاتر چێژم لێبنی .لەراستیدا، ئەوەی کە دەمویست زیاتر ئالیگێری و بەرەنگاری بکەم. وە ویستــم شوێنی بکەوم وەک بابەتێــک بە دەرئەنجامێکی زۆر مەزن ، کە سادە و ئاسانی بەڵکو بە ئاشکرا بەدەستدەهێندرێت. وەهەروەها کۆتایەکەم دەویست بە گۆرانکاریەوە  وەک، ِشاری تاریک وە هەر بەم سادەیە نیەکە زنجیرە کارێکی هەستیار بۆ ئێمە پەخش بکرێت و پشانبدرێت . بەکورتی ئەوەم ویست، رۆڵی سێیەم",
    "translator": "یوسڕا یاسین"
  },
  {
    "id": 152,
    "p": 152,
    "idPoster": "https://lh3.googleusercontent.com/k94xYjFEDrs7D0Svc0aPZhH6uhag7ZtTi_7Z3c2Kq0XFgT_X9SqXYehEWifsHXHcP3z_I8tBVEe9kLVVvwcUGjzf4bZ744aUKlQsU19eS9IEvov6DFF01nTiByi-SVwD1fzZIsfvAw=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "Seven Samurai 1954",
    "photo": "7samoray.jpg",
    "writingN": "ڕۆجەر ئیبێرت",
    "nameF": "حەوت سامۆرای ١٩٥٤",
    "description": "\nشیکردنەوەی فیلمی حەوت سامۆرای\nحەوت سامۆرای، ئەکیرا کۆراساوی ساڵی (۱۹٥٤)  خوی لەخۆیدا تەنها فلمێکی مەزن نیە بەڵکو، لەراستیدا سەرچاوەی ژانرێکە (بەرهەمێکە) کە بەدرێژای سەدەی رابردوو دەمێنێتەوە\nرەخنەگر (مایکڵ جێک) لەسەر فلمەکە ئەوە  روندەکاتەوە و دەڵێت، کە ئەمە یەکەم فلم بوو کە تێدا تیمێک کۆببێتەوە بۆ جێبەجێکردن و ئەنجامدانی ئەرک-بیرۆکەیە کە لەدایکبوونی راستەوخۆی  هۆڵیود بوو\nفلمی (The Magnificent Seven) وە (The Dirty Dozen) وەهەروەها The Guns of Navarone\nوە دەیان فلمی دیکەی جەنگی، تاڵانکردن و فلمی گاڵتە ئامێز و هەست جوڵێنەر.لەوکاتەی سەرکێشی سامۆرای کۆراساو\nفلمی (Yojimbo) ی ساڵی ۱۹٦۰  سەر لەنوێ بە ناوی A Fistful of Dollars دروستکراوە هەر لەبنەڕەت فلمی رۆژئاوای(سپاگێتی ڕۆژئاوایی) درووستکرد، وە هەر لەوکاتەوە ئەم فلمەو وە چەندین زنجیرەی تری بەناوەکانی قەڵا شاراوەکە و  کۆراسای ئیلهامی لەزنجیرەی جەنگی ئەستێرەکان ی جۆرج لۆکاس دا بەرهەم هێنا. دەتواندرێت باس لەوە بکرێت ئەم فلمسازە مەزنـــــــە کار و خزمەتێکی زۆری بە پاڵەوانیەتە ئەکشنیەکان کردووه بۆ ماوەی ۱٥ ساڵی داهــاتوو تەنها وەک دەرچوونێک لە ئامانج و مەبەستی سەرەتای خۆیەوە\nئەم ئامانج و مەبەستە تەنها بۆ دروستکردنی فلمێکی سامورایی(ژێردەستەی) بوو  لەکلتورێکی چەسپاوی کۆنی ژاپۆنیدا کە تاکو ئێستاش مشتوومر و گفتوگۆ  لەسەر مامەڵکردن لەسەر تاکی مرۆڤایەتی لەشوێنی چەسپاندی دابوونەریتە نەگۆر و رەق وچەسپاوەکانە\nیەکێک لە راستیە سەرەکی و ناوەندییەکانی فلمی حەوت ساموڕای  ئەوەیە کە ئەو ژێردەستە و گوندنیشینانەی کە  لەچینی جیاواز بەکرێیان دەگرن هەرگیز ناتوانن لەگەڵ چین و هۆزەکانی تردا تێکەڵ ببن. لەراستیدا، ئێمە لەوە زانیاریمان ئەبێ کە ئەو گوندنشینانە لەپێشووتردا ناکۆکی و دوژمنکاریان لەگەڵ سامورداکاندا  هەبووە، تەنانەت یەکێک لەئەوان، تاکو ئێستاش، ترسی لەوە هەیە کە سامورایەک لەگەڵ کچەکەی دا رابکات\nبەڵام تاکو ئێستاش باندەکان هەرەشەی گەورەن هەر بۆیە ساموراکان بەکرێگیراون و نرخیان بۆداندراوە وە مامەڵکردن لەگەڵیان بە هەستی تورەیی و بێزاریە\nبۆچی ئەوان ئەو کارە ئەنجامدەدن؟ تەنها لەبەر مشتێک برنج ژیانی خۆیان ئەخەنە مەترسیەوە ؟ یاخوود تەنها لەبەر ئەوەی سروشتی ساموریەکان وایە کەبەم شێوەیە بژین. هەردوو لایەن پابەندبوون بەو شتانەی کە لەلایەن کۆمەڵگاوە بەسەریان دەسەپێندرێت، وەهەروەها خوێندنەوەیەکی دووری لەسەر فلمەکە، دەرهێنەری گەورە خۆێندنەوە و بیرورای لەسەر ئەم فلمە وابووە کە دانبەخۆداگرتن و کۆڵنەدان لە بەجێگەیاندنی پابەندە کۆمەڵایەتیە ئاڵۆزەکان سیفەتێکی کولتووری بنەڕەتی ژاپۆنە\nنەک تەنها بە دان بەخۆداگرتنی ئەو سامورایانە، بەڵکو ئەو چەتانەش کە بەردەوامن لەزنجیرە  هێرش و پەلاماریەکان، هەرچەندە ئەوە روونە کە گوندەکە بەباشی پارێزگاری لێدەکرێت، هەرچەندەش زیانی قورسیان پێدەگات و شتانێکی زۆر لەدەست ئەدەن، وە پێویستە لادێیەکی بێ سنور و پارێزراو لە شوێنێکی نزیکدا هەبێت. وە ئەکتەرە تراژیدیەکان، ئەو رۆڵانە جێبەجێ دەکەن کە پێیان بەخشــراوە\nدووان لە نمایشەکانی فلمەکە بایەخ و مامەڵەیان زۆریان  لەگەڵ یاخیبوون دژی نەریتە کۆمەڵاتیەکان بوو\nگەورە ئەکتەر( Toshiro Mifune)\nرۆڵی ئەو سامۆرایە ئەبینێت کە وەک سەرکردەیەک ئازاو دەم کووتنەکێنەرە رۆڵ دەگێرێت کەتێدا  جەخت ئەکاتەوە ئەوانیش وەک هەرتاکێک لەدایکبوونە نەک وەک کۆیلە و سامورایەک (ژێردەستەیەک)\nخۆشەویستێکی رێگەپێنەدراو هەیە لەنێوان (سامۆرا کاتیسۆرشیۆ) و کچێکی لادێیی (جوان وقسه خۆش، ئەو کچەبوو کە باوکی زۆر لەبارەیەوە نیگەران بوو). ئەوان یەکتریان خۆشدەویست بەڵام کچی جووتیارەکە بەهیچ شێوەی نەیدەتوانی وێناو خەون بە ژیانی هاوسەرگیری ببینێت؛ کاتێک رۆژێک پێش کۆتا جەنگ چاویان بەیەکتر کەوتەوە، هەرچەندە لە گوندەکەدا گفتووگۆ و قسانێک هەیە بۆ تێگەشتن لەگەنجەکان وە پێداچوونەوەیەک بۆ بارودۆخی ئەوینی لەم ناوچەیە -وە تێهەچوونەوەیەک بۆ بینەرانی هاوچەرخ بەرهەمهێندراوە وە لەوە ناچێت ساڵی ( ۱٦۰۰)  کێش و قورسایەتیەکی زۆری هەبووبێت لەبارەی ئەمەوە کاتێک فلمە بەرهەمهێندراوە\nکۆراساو بە مەزنترین دەرهێنەرە رۆژئاواییەکان دائەندرێ (زۆرێک لەرۆژئاوای، هەندێک لەرەخنەگرانی ژاپۆنی)\nفلمی حەوت ساموڕای ئاماژە و گوزارشت لە دابەشبونێکی مەزن ئەکات لەکارەکانیاندا، وە زۆرێک لە فلمە پێشووەکانی ، تێبیندەکات و رونیدەکاتەوە، کە پشتگری و بەشداری کاری گروپی ژاپۆنی جێک چاودێری کردن، پشتگیرکردن لە چاکەی کاری تیمی ژاپۆنی، گونجان لەگەڵیان\nوە هەموو فلمەکانی دواتری دەربارەی نامۆیی و یاخیبوون و جوداخوازی بوون. وە خاڵی وەچەرخان دەتواندرێ لەگەورەترین فلمی ئەودا ببیندرێت کە ئەویش فلمی Ikiru ی ساڵی (۱۹٥۲) بوو، کەوەک کاربەدەستێکی میری کوێرانەی لەسەر نەریت رۆشتوو رۆژەکانی خۆی بەسەردەبات لە ئەنجامدانی ئەرکی بی مانا وە ئەو کاتە بریار دەدات کاتێک دەمرێت وە دواتر  کاردەکات\nبەدەستهێنانی لانی کەم یەک شتی مانادار\nئەم کەسایەتەی بیرۆکراتە لەلایەن ئەکتەر  تاکاشی شیمورا ەوە بەشێوەیەکی باوەرپێنەکراو و سەرنجراکێش رۆڵەکە ئەگێرێ وەهەروەها،  ئەکتەر (کامبێی) وەک سەرکردەی فلمی (حەوت ساموڕای.) رۆڵ ئەگێرێ. وە کەمێک بەتەمەن و سیس دیارە لە وێنەکانی ساڵی (۱۹٥۲) وە لەوانیە لەبەر گۆرانی کەشوهەوای بوبێت\nکۆراساو کەسێکی بەوەفا بوو لەگەڵ هاوکار و هاورێ دێرینەکانی هەروەها، لەهەموو فلمێکدا بۆ ماوەی ۱۸ ساڵ بەرهەمی دەهێا هەندێکجار یان نازناوی (شیموڕای) یاخوود (مایفەن) بەکاردەهێنا\nزۆرجار هەردووک لە شێوازەکەی بەکاردەهێنا\nهەرلەفلمی حەوت سامۆڕای, هەردوو  ئەکتەری گرینگی فلمەکە، یەکێک لە ئەکتەرەکان بەناوی (Shimura's Kambei) جەنگاوەری دێرین هەر لەزوودا سەری خۆی ئەتاشێ بۆ ئەوەی وەک قەشەیەک و کاهینێک دەربکەوێت  تاکو دزە بکات و بچێتە ئەو ماڵانەی کە بارمتەی تێدا دەگیرێت. (ئایا ئەم دیمەنە فلمە ئەکشنیە نەریتی درێژخایەنی دروستکرد کە پاڵەوانەکان ئەخاتە نێو باردۆخێکی مەترسیدار کە ناپەیوەندیدارە بە پلانی دواترەوە؟)\nوە تەواوکەری فلمەکەی بە شێوەیەکی سەرقاڵانە و ناروونێ بەرێ دەکات بەدرێژای کاتەکە\nئەو سەرکردەیەکی ژیر و لەسەرخۆیە بە ستراجییە، وە ئێمە دوای بەشێکی جەنگەکە ئەکەوین چونکە ئەو لەگەڵ (کۆراسای) پلان و نەخشەیان بۆ ئازادی ئێمە کێشاوە، وە بەنێو گوندەکان دا بڵاوببنەوە وە ئاگاداربن بۆ بەردەوام کەمکردنەوەی ئەو ٤۰ باندە یەک لەدوای یەک\nکارەکتەری کیکۆچیۆ، میفیۆنکۆ، زۆر هەوڵ بۆ  هەقکردنەوە ئەدات. ئەو بەشمشێرە درێژەکەی زیاتر لەهەرکەسێک جەنتاکەی بەشاندیدا هەڵدەگرێت هەروەک جەنگاوەرێک\nوە کەسێکێ خێرا و ئازاو خۆنوێنەرە کە ئەتوانی هەوادارانی منداڵی لەناوچەکە لەدەوری خۆی کۆبکاتەوە وە شوێنی بکەون\nهەر ئەو ئەکتەرە( Mifune) لەراستیدا بۆخۆی وەرزشکارێکی نایاب بوو کەلە فلمەکەدا چەند بازدان و وەرزشێکی قورسی دەکرد بەڵام  کەسایتیەکەی وەک سوارچاکێکی بێ هیوا دەردەکەوێت\n(کۆکیچکۆ، وەک کورە جوتیارێکی گەنج  هیچ هەل ودەرفەتێکی نەبوو بۆئەوە فێری سوارچاکی بێت. یەکێک لەم جۆرە سوارچاکیەی گاگ وا لە کۆکیچکۆ ئەکات بێ توانا نەبێت دەربارەی ئەو ئەسپە ناخۆیانە\nساتێکی دڵخۆشکەرە کاتێک سوارچاک و ئەسپەکە لەدواوەی بەربەستکە دیارنامێن بەلام دواتر بەشێوەیەکی جیا بەدیارئەکەونەوە دووبارە\nماوەی فلمەکە (۲۰۷خولەکە) درێژە لەگەڵ ووچان و ناوبرە، وە هێشتان فلمەکە زۆر بەخێرای دەروات چونکە چیرۆکی فلمەکە زۆر روونە وە بەروونی رۆڵی بۆگێردراوە. زۆر کارەکتەر و کەسایەتی بە روونی پێناسەکڕاو هەن وە دیمەنە ئەکشنیەکانیان شوێن و رۆڵی  هەستیاریان هەیە لەفلمەکەدا\nکەس نەیتوانیوە لە (کۆراساو) باشتر فۆتۆگرافەری ئەکشنی پیاوان بێت. یەکێک لە هێما بازرگانیە تایبەتیە بێماناییەکانی بریتیبوو لەبەکارهێنانی زاراوەی مرۆڤ، وە نزمبونەوەی لەئاستێکی  بەرزەوە بۆ نزم. وەهەروەها هەر ناوبراو خۆی لەگرتە ڤیدۆیەکاندا حەزدەکات  کامێراکە لەکاتی گرتە ڤیدۆیەکان بەشێوەیەکی یەک لەدوای یەکەوە کاربکات نەک بەشێوەی چەند لێدان و دیمەنێکی جیا و پچر پچر.هەندێک لە بەکارهێنانە شێوە نزیکراوەکانی (گرتە وێنە و ڤیدۆکان لەنزیکەوە)‌ لە دیمەنە جەنگ و پێکدادانەکاندا لەوانیە هەمان تێبنی ئەکتەری بەناوبانگی ( Orson Welles)، کە لە Falstaff دا کورتەیەک لە زیادبوونی کامێرا لە تانگڵی ئەسپ و قاچ و شمشێرەکاندا\nدیمەنی دووبارەکراوەکانی فلمی حەوت سامۆڕای شێوە بینراوەکان دەردەخات  بۆنموونە، دوو دیمەن بوارێکدا. لەیەکەم دیمەندا شەرو پێکدادان لەگەڵ باندە چەتەکاندا، سەرەتا گوندنیشینان گوێبیستی ئەوە بوونە کە چەتەکان لەرێگان و دێن بۆگوندەکە، وە کاتی زۆریان لەبەردەست دا نیە\n(کامبێی) فرمان بە( سامۆرییەکانی) دەکات کە ئارامیان بکەنەوە وە بیانپارێزن. وە ئەو سامۆرا و کۆیلانە لە شوێنکەوە بۆ شوێنکی تر رادەکەن( گوندنیشینەکان هەمیشە بەکۆمەڵ رادەکەن، نەک بەتەنهایی) بەمەبەستی پاراستنیان بەکۆمەڵ. دواتر، لەدوای ئەوەی باندەکان بەتوندی وەڵامدرانەوە وە ئێستا گوندنشینان بە ئازایەتییەکەوە بەرەو پێشەوە چوون بۆ کوشتنی ئەو چەتەیە\nئەم جارەیان، ساموریەکان(ژێردەستە) پەلەدەکەن بۆ کشانەوە و گەراندنەوەی چەتەکان بۆ جێگای خۆیان \nدیمەنە ئاوێنەییەکانی لەم شێوەیە دەتواندرێت لە هەموو فلمێکدا بدۆزرێتەوە\nهەروەها هەستێکی سروشتی بۆ شێوە و پێکهاتەکەی هەیە، (کۆراساو) بەشێوەیەکی بەردەوام سەرنجی قوڵ بەکاردەهێنێت بۆ بەدواداچوون بۆ دیمەنە هاوکات و هاوشێوەکان لە پێشەوە وە لەناوەراست وە بۆ بانگراوند.وە زۆرجار ئەم دووریە لەبەربەستەکان لائەدات. سەرنجبدە، لەو گرتەی کە سامۆرایی لەپێشەوە سەیری دەکرد لەرێگای تەلە باریکەکانی بیناکە وە بەدرێژای بیناکە دەگەرا بەدوای نیشانەیەکی گروپە باندەکان. وە سەیرکردن و چاودێری کردن لەرێگای ئەو تەلانەی کە لەدژیان دروستکراوە. کۆراساو هەمیشە گرتەکان بەو شێوەیە رێکدەخات کە لە ناوبرە و ووچان دووربێت ئەمەش تەنها بەمەبەستی لێکچواندی لەگەڵ واقعیەت، وە کاتێک لەنزیکەوە دەست بە دایالۆگ و گفتوگۆکە دەکات، لە ژوورێکیان پاک دەکاتەوە، هەروەها کۆتایی بە نزیککردنەوەی کارەکتەرێکی دیکە دێت کە خاڵی دیالۆگە\nزۆرێک لە کارەکتەران فیلمی حەوت سامۆڕای, گیان لەدەست ئەدە، بەڵام توندوتیژی و شەر بابەتی سەرەکی  فیلمەکە نییە فلمەکە زیاتر باس لە ئەرک و ڕۆڵی کۆمەڵایەتییەکان دەکات. لەکۆتایدا چوار لەم حەوت سامۆرایانە ژیان لەدەست ئەدەن، بەڵام لەگەڵ ئەمەشدا هیچ نارەزایەکیان نیە چونکە ئەمە سروشتی باوی سامۆرایەکانە(ژێردەستە) بۆ بەدەستهێنانی ئازادی\nلادێنشینەکان زۆرێک لەسامۆرایان لەدەوروبەریان خۆیان ناوێت چونکە چەتەکان نەماون  وەهەروەها  ئەم چەکدارانە هەرەشەن لەسەر  پلەو پایەی کۆمەڵایەتی و ئاسایشی. ئەمە سروشتی کۆمەڵگایە ئەو سامۆرایانەی (ژێردەستانەی) کە دەکەونە نێو داوی خۆشەویستی لەگەڵ کچەکانی ئەو ناوچەیە بەشێوەیەکی زۆر بایەخی پێدەدرێت لە دیمەنە کۆتاییەکانی ئەم فلمە کەسەرەتا، لەگەڵ هاوکارەکانیدا ئەبیندرێت دواتر، لەگەڵ ئەوکچەی کە عاشقی بووە لەکۆتایشدا، لەشوێنک بێ ئەنجام لەنەبوونی ئەوکەسەی کە خۆشی ویستووە (مەبەست لەسامۆراکانە)\nلێرەدا ئەتوانین دوو جۆر چەشنی بەرهەم ببینین: فلمی (ساموری) و فلمە رۆژئاواییەکان کە کۆرساوای بەتەواوەتی پێ ئاشنایە\nئایا دەکرێ پاڵەوانی فلم بەو کچە بگات کە خۆشی دەوێت؟\nوەڵامی بینەرانی یابانی لەساڵی (۱۹٥٤) بەتەواوەتی  نەخێربوو،  کۆراساو (٤۰) ساڵی دواتری لە دژی ئەو تیۆریە کاریکرد کە  دەڵێت پێویستە تاک بەتەنها ئامێری کۆمەڵگە بێت",
    "translator": "یوسڕا یاسین"
  },
  {
    "id": 153,
    "p": 153,
    "idPoster": "https://lh3.googleusercontent.com/vFJ0lVPFKHDc1osVcZ-bo93Rznx6ftsyoITnE8TGWWA9b2nueO8L06f2UdTIjvD_cIxlsgSlyMVyWYHEVhEo0WLL9sCpejMx_EtVVXUFWrY7fifj7rwnTaOduQHPAydX5xIrbKvy1g=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "‏The Green Mile 1999",
    "photo": "green.jpg",
    "writingN": "ڕۆجەر ئیبێرت",
    "nameF": "مایڵی سەوز ١٩٩٩",
    "description": "\nشیکردنەوەی فیلمی مایڵی سەوز\nئێمە ئەو شوێنە وەک، نەخۆشخانەیەکی چاودێری چڕ بیرلێدەکەینەوە. هەروەها دەڵێن (پاوڵ ئێجیکۆمب)، بەرپرسی خانەی مردنە لە بەندیخانە لەشاری لویزیانا لەکاتی باری خەمۆکیدا\nپۆڵ(تۆم هانکیس) پیاوێکی قۆز و خانەدان و بەخشندەیە، دەکرێت خانەدانتر بێت لەتەواوی پاسەوانەوانی خانەکە، لەگەڵ ئەوەشدا ستافەکەی بەتەواوەتی لێهاتوو و مرۆڤدۆستن جگە لە پوورە خراپەکەی( پێرسی) کە شووی به پارێزگار کردبوو، کە دەیتوانی هەرکارێکی دەوڵەتی ئەنجامبدا کە بیەوێت، بەڵام ئارەزووی ئەکرد لێرەبێت چونکە  دەویست یەکێک لەنزیکەوە چێشتی بۆ ئامادە بکات. رۆژێک زیندانیەکی نوێ دەگات کە پیاوێکی ڕەش پێستی گەورە و زەبەلاحە، کە وێنەی گیراوە لەبەشی خوارەوە تاکو گەورە دەبکەوێت و خۆی لابدات لە دەرگاکان\nوەهەروەها ئەم تاوانبارەش ناوی (جۆهــن کۆفییە) ( تاوانکردن لای ئەو وەک خواردنەوەیەک وایە کە هەمووی لەیەک جۆر نەبێت) لەگەڵ ئەوەشدا، تاوانبارە بە دەستدرێژی و کوشتنی دوو کچی بچووکی سپی پێست\nهەرلەبنەرەتەوە ئەم تاوانبارە بەو شێوەیە نیە کە پێشبینکراوە. تەنها بۆیەک شت، لەتاریکیدا ئەترسێت\nوە ئەو راستەوخۆ تەوقەی لەگەڵ پاوڵ داکرد، بەبێ هەستکردن وەک پیاوێکی شەرمەزار کە خاوەن هیچ شتێک نەبێت\nئەمە بۆ (پاوڵ) هاوینێکی باش نیە . چونکە ئەویش بەدەست هەوکردن و ئازارەوە دەناڵێنێت\nلەبەرئەوەی،  پێرسی(دۆگ هەتیچیۆن) وەک، ژەهرێک وایە لەرێرەوی(قاوشی) بەندیخانەکە:  وەکەسێکی گەمژە و کەمتەرخەمە ، وە ئەم کۆکردنەوەی کەسانێکی زۆر و تێکەڵبوونیان  لەشوێنیکی وەک بەندیخانە خراپە  پاوڵ ئەرکی خۆی وەک رێکخستنی کەشێکی شیاو ئارام دەبینێت کەتێدا پیاوان بۆ مردن ئامادە دەکەن\nفلمی میل سەوز (هەر بەم ناوەوە ناسراوە چونکە، ئەم ڕێڕەوە و خانەی مردنە  لەهەشت  نهۆمی سەوز پێکهاتووە) وە بەپێی ڕۆمانێک کە لەلایەن (ستیڤن کینگەوە)ەوە\nوە کاری نوسین و دەرهێنانی لەلایەن (فرانک درانبۆن)ەوە بۆکراوە. ئەمە یەکەمین فلمی (درابۆن) بوو لەدوای گەورە فلم ڕزگاری شاوشانک ی ساڵی ۱۹۹٤. هەروەها ئەمەش لەسەربنەمای چیرۆکی زیندانی پاشا بوو، بەڵام ئەمەیان زۆر جیاوازترە\nلە سروشتدا هەیە، بۆ یەک شت، لە ڕۆحیدا نەک  لە رێگای ترس\nناوەرۆکی هەردوو فلمەکە باس لەپەیوەندی نێوان پیاوێکی رەش پێست و پیاوێکی سپی پێست دەکەن. لە فلمی شاوشانک پیاوە رەشپێستەکە شایەتحاڵی پیاوێکی پێداگر و کەللەرەق بوو، وە لێرەدا کاری رەشپێستەکەکان: چەشتنی ئازاری سپی پێستەکان وە بەرگری کردن و لێخۆشبوونیانیانە . وە لەکۆتایدا، کاتێک داوای لێخۆشبوونی لەرەشپێستەکە دەکرێت و دواتر راپێچی سەر کورسی کارەبایی دەکرێت، چیڕۆکەکە ئێمەی زۆر بەباشی ئێمەی راچڵکاند کە دیمەنەکە رێک لەدیمەنێکی راستی دەچێت، خواستنێک نیە، تەنانەت ئەمە شتێکی ئاسان نیە بۆ بەدەستهێنان. فلمەکە هەروەک فلاشباکێک لە یادەوەرییەکانی (پــاوڵ) وەک پێاوێکی پیر ئەگێردرێتەوە\nهاوکێشەکە کە بەتەواوەتی کاریگەری نیە وە ئێمە دەزانین بۆچی؟ ئەو لە خاڵێکدا دانی پێدائەنێت. چیرۆک و بابەتە بەو خێراییە نیە کە بتوانی بەئاسانی بگونجێیت، لانی کەم بەسادەیی کاتژمێرێکت دەوێت بۆ دروستکردنی پەیوەندیەک لە بەندیخانە، ئەو شوێنەی کە ئەفسەری پۆلیس ( دەیڤد مۆڕسی) کە کەسێکی رەق و پشتپێەستراو بوو وە لەگەڵ، چاودێرێک بەناوی(جەمیس کرۆمویڵ) کە کەسایەتیەکی باش و دادپەروەر بوو، وە لەهەمان شوێن پیاوێکی بەتەمەن لێبوو بە ناوی(مشیلەڵ جێتیر) کەسێکی لەمامەڵە نەرم بوو لەگەڵ ئەوەشدا کەسایەتێکی دڕندەی لێبوو بەناوی(سام رۆکیۆڵ)\nلەسەرەووی هەمووشتێکەوە بەدیارکەوتنی جۆن کۆفی(مایکڵ کلارک دەنکان)، پیاوێک کە پارێزەرەکەی خۆی ئاماژەی پێدەکات و دەڵێیت، پێدەچێت ئەو لەئاسمانەوە دابەزیبێت .   (کۆفی) نەدەتوانی بخوێنێتەوە وە بنوسێت، هاوشێوەی کەسێکی سادە دەردەکەوێت، وە نە کێشە دروست ‌دەکات و نە دەبێت هۆکاری کێشە و گرفت لەئەنجامدا کەسێکی چاکەکارە\nهۆکاری راوێژکردنی (پاوڵ)بە پاڕێزەرەکە ئەوەیە، کە گومانای لێدەکرێت ئەو بکوژی دوو کچە بچوکەکە بێت. لەگەڵ ئەوەشدا (کۆفی) بە لاشە شکاوەکەیەوە لەنێو قۆڵی زەبەلەحەکان دۆزرایەوە\nوە لە شاری لویزیا لە ساڵی (۱۹۳۰) پێاوێکی رەش پێست کە بەڵگەیەکی لەم شێوەی لەدژ هەیە لەوەناچێت لەلایەن دەستەی بڕیاردەران بێبەری بکرێت و بێ تاوانی بسەلمێندڕێت\n(لەراستیدا، ئێمە لەوانیە ئەم پرسیارە بکەین کە ئایا خانەی مردن لە شاری لویزیادا لەسەدەی سیەکاندا(۱۹۳۰)  دادپەروەرانە و میواندۆست بوون بۆ تاوانبارانی کەیسی دەستدرێژیکردنی سەر منداڵان؟، بەڵام چیرۆک و بابەتەکە تاوانباری کەیسی تر لەخۆدەگرێت، وە ئێمەش  بەدرێژایی بابەتەکە دەڕۆین) لەم فلمەدا چەندین هەست و سۆزی بەهێز بوونی هەیە. هەندێک لەم تاوانبارانە  لەتاوانی ترسناک تێوەگلاون، وە بابەت و پرۆسەکە تەنها لەلایەن دەوڵەت دڵنیادەکرێتەوە کە پیاوێکـی تاوان بەسەر دراو لەراستیدا بریارەکەی لەسەر جێبەجێ ئەکرێت وئەمرێت\n(هاری دیەن ستانسۆ) رۆڵێکی سەرسامکەر و بچووک گرینگی لە فلمەکەدا هەیە کە ئەویش لەجێگای یەکێکی تری دائەنێن بە جل وبەرگی تاقیکردنەوەی کورسی کارەبایی)\nیەک لەسێدارەدان بەتایبەتی لەشوێنێک و هەندێک لە وێنەو وردەکاری ترسناکدا؛ کە بینینی تەنها بۆتەمەنی گونجاو رێپێدراوە.وە سەرەرای  ئاوازی  نەرم و سامناکی گشتی فلمەکە\nساتەکانی تری کاریگەری مشکێکی دەستەمۆ لەخۆدەگرێت کە لەلایەن ( دیلۆکسیک) دەستەمۆ کراوە، وە ڕکباریەکی سەخت لەگەڵ (وارتۆن) چەپەڵیەکەی بووە هۆی هاندانی  وە  پلانی دانا تا (پاوڵ) و پاسەوانەکانی تێوەبگلانێت\nبەڵام، بابەتی فلمەکە دەربارەی پەیوەندی نێوان(پاوڵ) و زیندانیە زەبەلەحەکەی (کۆفی)یە\nبەبێ باسکردن و وەسفکردنی ئەو میکانزمە سروشتیەی کە تێوەگلاوە، دەتوانم قسەکانی (کۆفی) روونبکەمەوە کە ئەو چی دەکات لەگەڵ ئەو ئازارەی تووشی دەبێت: من ئەوەم گەراندەوە، وە ئەوە هەمووشتێکە\nئەو چۆن کارەکە ئەنجام ئەدات، وە ئەنجامەکان چۆن دەبن، وە تەواوی کۆتایی فلمەکە کە ئامادەیان کردبوو-- بەجۆرێک بوو کە لەسێدارەکانی نزیکەی (۲۰۰۰)  ساڵای پێشووترمان بیردەکەوێتەوە\nمن ئەوکاتە دەستم کرد گومانکردن کاتێک ئێمە دەربارەی: نواندنە باشەکەی فلمەکە ووتوێژمان دەکرد، ئێمه بەراستی باس لەدوو شتی تر دەکەین: هەڵبژاردنی باش و وەهەروەها دۆزینەوە و داهێنانی ئەکتەرەکان کە ئێمە کاردانەوەی جیاواز و بەهێزمان بۆ ئەم بابەتە هەیە\nزۆرێک لە کارامەیی و بەتوانای لە فلمەکەدا دروست ئەبێت، لە وێنەگرتن و ئیدێت وە نیشانەی مۆسیقای هەستبزوێن\nئەکتەر پێویستە خاوەن شاکاری تەکنیکی و سۆزداری بێت بۆ بەرجەستەکردنی کارەکتەرێکی شایستەی وێناکردنی پێ ببەخەشێت وە، فلم پێویستە وێناکردنی کارەکە بە کارەکتەرەکە ببخەشێ\nئەکتەر و دەرهێنەر (تۆم هانکس) کەسایەتێکی جەماوەرییە، وە (پاوڵ )یش توانای بردنەوەی هەیە لەگەڵ دڵسۆزی و پشتگیریەکانمان، وە دەنگێکی گونجاو\nئێمە هەستێکی راستەقینە و کارامەمان لە ستافەکەیدا دەستدەکەوێت، وە بەهەمان شێوە لە سروشتی خراپی هەریەک لە ( پێرسی) و (وەرتـۆن)، وە لەبەخشندەی و چاکی (کۆفی) کە رۆڵی (ئەکتەر دۆنکان) بەرجەستەدەکات بەشێوەیەکی لێهاتوو لەهەردوو ڕۆڵگێڕان وە هەم حاڵەتی بوون و ژیان\nماوەی فلمەکە سێ کاتژمێر درێژە. وە کاتە زیادکراوەکان بەرز ئەنرخێنم کە، رێگامان پێدەدات هەست بە تێپەربوونی مانگ و ساڵی زیندان بکەین.هەندێکجار (ستیڤن کۆنگ) وە باشترین فرۆشیار دەردەکەوێت ، وە لەهەندێک رۆمانەکانیدا هەندێک لە هێز و توانای لە رۆمانی دێکنیز نیشانەدەدات کە جیهانێکی درووستکردوە کە چواردەورەی ئێمەی داوە وە جیهانێکی رەنگاورەنگ و بۆ ئەوان دروستکرد لەچاوی ئەکتەرەکان\nستیڤ کۆنگ لە گەورە و بەهێزترین کارەکانیدا وەک چیرۆکبێژێک رزگارکردنی و مانەوەی ژیان بۆ دیکنیز، سەرەرای بنیاتنانی رەخنەی ئەدەبی\nبەوەرگرتنی کاتی زیادە، دەرهێنەری فلم (درابۆنت) فلمی زە گرین مایڵ کرد بەچیرۆکێک کە گەشەی پێدەدات و بەرفراونی دەکات وە، ووردەکاری و بەها لەخۆدەگرێت. فلمەکە لەماوەی دوو کاتژمێر دا وردە وردە کەم دەبوویەوە. وەک بەش و زنجیرەیەکی بێ ناوەرۆک\n(داربۆنت) هەروەک دەرهێنەری ئەم فلمە، چیرۆکەکە  بە سەرەتا و ناوەند و کۆتایی ئەگێرێتەوە، وە لەگەڵ رۆڵی سەرەکی کارەکتەرەکان، دیمەنە خەندە ئامێز و  هەست جوڵێنەرەکان وە هەروەها بگرە دیمەنە خراپەکانیش",
    "translator": "یوسڕا یاسین"
  },
  {
    "id": 154,
    "p": 154,
    "idPoster": "https://lh3.googleusercontent.com/D_EvhfeDr-3YzefpG-pXyQb4VuQ-77JlwoSNJymZeoKCE4vdSxEz6dRXNRCxN_zQTlSCFt0akDD6Nd-1u5qo0grjOeZwNkuwkzw_Gux1TBUYvQJ9JbQRWg82iDh63Jq4H2eBvN5tfg=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "The lives of others 2007",
    "photo": "The lives of others 2007.jpg",
    "writingN": "ڕۆجەر ئیبێرت",
    "nameF": "ژیانی کەسانی دیکە ٢٠٠٧",
    "description": "\nخوێندنەوەیەک بۆ فیلمی ژیانی کەسانی دیکە\nوەک کەسێک دادەنیشێت کە کاری تاقیکردنەوەی گوێگرتن ببێت و سەماعەکەی جێگیرکردوە لەسە گوێچەکەکانی و ڕوخسار و لاشەی وەک ئەوەی بەستبێتی جێگیرە و گوێگری دەنگێکی دوورە، ناوی گێرد ویسلەرە و بەڕێوبەری ستاسی'یە، و پۆلێسکی نهێنی ئەڵمانیای باکورە کە ناوبانگێکی خراپی هەیە، بێگومان ساڵی ١٩٨٤'ە و دەسەڵات چاودێری خەڵک دەکات، هەموو ڕۆژ و شەوێک لە هەوربانەکە دانیشتوە و چاودێری ئەو خەڵکانە دەکات کە لە قاتی خوارەوە دەژین\nئەو شوقەیە نوسەرێکی شانۆی تێدایە بە ناوی دریمان( لەلایەن سباستیان کۆچ'ەوە ڕۆڵەکەی دەگێڕێدرێت) لەگەڵ خۆشەویستە ئەکتەرەکەی بە ناوی کریستا ماریا سیلاند( لەلاین مارتینا گێدیک'ەوە ڕۆڵەکەی دەگێڕدرێت)، ویسلەر (ئلریچ موهی ڕۆڵەکەی دەگەڕێت)، دریمانی لە ڕۆژی کرانەوەی یەکێک لە شانۆییەکانیدا بینی، لە پاش ئەوەی یەکێک لە هاوکارەکانی ویسلەر بە ویسلەریان ڕاگەیاند بوو کە دریمان پیاوێکی بە نرخە یەکێکە لەو نوسرەانەی کە بە ڕۆژئاوای دەخوێنێتەوە و بەوەفایە بۆ حوکمەتەکەمان. کە ئەمەش پرسیاری ئەوە لە لای ویسلەر دروست دەکات و دەپرسێت ئەوە چۆن دەبێت؟ دریمان پیاوێکە کە ڕوخسارێکی جوانی هەیە وسەرکەوتوە و لەگەڵ ئەوەشدا خۆشەویستێکی جوانی هەیە، لەوانەیە لە شتێک ڕابکات، نەهۆی گومان یان حەسودی یاخود بەهۆی حەزی بۆ زانینی هۆکارەکەی بێت ویسلەر ئامێری پێویست لە شوقەکەی دریمان دادەنێت  بۆ ئەوەی بە شێوەیەکیڕەسمی دەستبکات بە گوێگرتن لە هەر شتێک ڕوودەدات لە شوقەکەیدا\nویسلەر کارەکتەرێکی سەرنجڕاکێشە، ڕوخساری ماسکێکە کە ژیان وایلێکردوە هیچ هەستێک بە ڕوخساریەوە دیار نەبێت، هەندێک جار تەنانەت چاوەکانیشی ناجوڵێنێت، بەو شێوەیەی کە لە نواندنەکەی موهیدا دیار بە شێوەیەکی بە ئاگا چاودێری دریمان دەکات وەک ئەوە چۆن پشیلەیەک چاودێری مشکێک دەکات بۆ ئەوەی بیگرێت و دەست دەکات بە چونەناوەی ژیانیان ئەوەش بۆ ویسلەر ئاسانە لەبەرئەوەی خۆی هیچ ژیانێکی نیە، نە خۆشەویستێکی هەیە یان خولیاک و کارەکەشی هیچ ئاراستەیەکی ڕوونی نیە\nسەرەڕای ئەوەی کە فیلمەکە خەڵاتی ئۆسکاری بۆ باشترین فیلمی بیانی بۆ ساڵی ٢٠٠٦ بە دەست هێناوە بەڵام ئەگەری هەیە کە تا ئێستا نەتبینبێت، هەر لەبەر ئەوە کۆمەڵێک لە پێشکەوتنەکانی ناو فیلمە وازلێدەهێنین، ویسلەر دەکەوێت بارێکەوە کە تێیدا ئەو پۆلیسەی کە فەرماندەیەتی فەرمانی پێدەکات شتێکی خراپ لەسەر دریمان بدۆزنەوە بۆ ئەوەی بە خیانت لە قەڵەم بدرێت بەهۆی ئەوەی ئەو فەرماندەیە کە ناوی برۆنۆ هیمف'ە( لەلاین تۆماس ثییەمەوە ڕۆڵەکەی دەگێڕدرێت) دەکەوێتە دوای خۆشەویستەکەی دریمانەوە و ئەمەش کارەکەی ویسلەر هەڵدەگەڕێنەتەوە لە هەوڵادان بۆ زانینی هۆکاری بۆچی ئەوەی کە دریمان کەسێکی بەوەفای بۆ حکومەت بۆ نانەوەی تەڵەیەک لەسەر دریمان بۆ ئەوەی بە خیانەتکار دابنرێت\nلە ڕاستیدا شتێک هەیە ئەویش ئەوەیە کە ویسلەر هیچ کەسێکی نیە کە قسەی لەگەڵدا بکات، لە جیهانێکدا دەژی کە بچوکترین هەڵە دەکرێت کارەساتاوی بێت، وەک یەکێک لە دیمەنەکان کە لە کافتریاستایسی دەبێت یەکێک لە ئەفسەرەکان نوکتەیەک دەربارەی دژە حکومەت دەکات، ویسلەر خەندەیەکی پیشان دەدات و داوای ناوی ئەفەسەرەکە دەکات بە شێوەیەکی زۆر سارد، هەمان شتیش دەکرێت لە ویسلەر ڕووبدات، هەر لەبەر ئەوەیە لە کاتێکدا بەم کێشەیەدا تێدەپەڕێت هیچ کەسێکی نیە کە باوەڕی پێبکات و هیچ مۆنلۆگێک( قسەکردنی کارەکتەرەکە لەگەڵ خۆیدا) تاوەکو بزانین کە بیر لە چی دەکاتەوە، هیچ شتێک نیە جگە لە ڕوخسارێکی بێ هەست و بینەر کەمترین کات دەتوانێت بزانێت کە ویسلەر بیر لە چی دەکاتەوە و لەگەڵ هەبوونی کەسێک کە بڕیارەکانی بۆ دەدات\nدیواری بەرلین دەڕوخێت لە ساڵی ١٩٨٩ (دیمەنەکە لێرەدا دەبینرێت) و چیرۆکە بۆچەند ساڵێکی دیکە بەردەوام دەبێت و بە شێوەیە چاوەڕوان نەکراو بە ئەنجامێکی کە بینەرەکانی سەرسام دەکات، بەڵام  فیلمەکە دەتوانرێت بۆ ڕۆژگاری ئێستاش بەکاربهێنرێت لە کاتێکدا حکومەت کاروبارە شارستانیەکان فەرامۆش دەکات و سزای نهێنی بەکاردەهێنێت و داوای ئەوە دەکات کە هاوڵاتیەکانی بە بێدەنگی بمێنەوە و حوکمەتیش چاودێریان بکات، ئەم جۆرە کارانە ئەڵمانیای ڕۆژهەڵەتی ڕزگار نەکرد بەڵکو لە ناویان برد بە لە ناوبردنی باوەڕی هاوڵاتیەکانی بە حکومەتەکەیان بە بەهانەی ئەوەی کە دوژمن لە دەرەوە هێرشیان دەکاتە سەر بەڵام لە ناوە هێرش کرایە سەری هەر وەک ژەهرێکی کوشندە، بەهۆی ئەوەی حوکمەت ترسی لەوە هەبوو کە هاوڵاتیەکانی بەوەفا نەبن بۆ حکومەتەکەیان ئەم شێوە کارانەیان دەست پێکرد سەرەڕای ئەوەی کە دوژمنەکانیان ڕاستی بوون بەڵام ئەڵمانیای ڕۆژهەڵيات هەرگیز ئەو بۆمبەی نەتەقاندەوە بەڵام دواتر ئەڵمانیای ڕۆژهەڵات و کۆماری سۆڤیەت لە ناوچون\nفیلمی (ژیانی کەسانی دیکە) زۆر بەهێزە بەڵيم فیلمێکی هێمنە کە لەسەر بەنەمای بیرۆکە شاراوەکان و ئارەزوی نهێنی بنیاد نراوە، کە لەگەڵ ویسلەر دەستپێدەکات کە تێدا وانەی بیردۆزی و ڕاهێنای لێکۆڵیینەوە دەڵێتەوە، یەکێک لە وردەکاریە سامناکەکان ئەوەیە کە گومانلێکراوەکان دەبێت لەسەر دەستیان دابنرێن بۆ ئەوەی کوشنی کورسیەکە بتوانرێت بەکاربهێنرێت بۆ ئەوەی سەگی لێکۆڵینەوەکان بۆنیان بکەن بۆ ناسینەوەی و دیاریکردن، لە کۆتایدا پیشانی دەدات کە چۆن دیوارەکە دادەڕوخێت نە بەهۆی تەقینەوە بەڵەکو بەهۆی چرپەوە\nتێبینی:لە فیلمەکەدا یەکێک لە خۆشەویستی پیاوەکان زانیاریبەری حکومەتە، لە ژیانی ڕاستەقینەدا موهی ئەکتەر درک بەوە دەکات کە خێزانەکەی زانیاریبەری ستەیسی'ە",
    "translator": "جوانە عەزیز"
  },
  {
    "id": 155,
    "p": 155,
    "idPoster": "https://lh3.googleusercontent.com/KYKMdO-OlJEh_f3Tl2aOmYjSYDDdl4SWJxAyh9wbSvK2kGoIu4gfV_24ahoyErcE7ctK32SNDnMjkYxrf6aNYRE9ZpNOGdjvTIWXSbMOxtsCt57ulILyrDzHcG0pTEpuN3jlo1Ovaw=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "Alien 1979",
    "photo": "Alien 1979.jpg",
    "writingN": "ڕۆجەر ئیبێرت",
    "nameF": "بونەوەرە ئاسمانیەکان ١٩٧٩",
    "description": "\nخوێندنەوەیەک بۆ فیلمی بونەوەرە ئاسمانیەکان\nلە سادەترین ئاستدا فیلمی بونەوەرە ئاسمانیەکان دەربارەی شتانێکن کە لە تاریکیدا دێنە دەرەوە و دەتکوژن، کە ئەمەش نزیکایەتیەک دروست دەکات لەگەڵ قرشەکانی فیلمی (جۆس) و مایکڵ مەیەرس لە هاڵوین و جاڵجاڵۆکە جیاوازەکان، مار، و ئەو بونەوەرانەی کە بەدواتدەکەون. ئەوە ئاشکرایە کە کاریگەری فیلمی زە ثینگ ـی هاوارد هۆکس کە لە ساڵی ١٩٥١ بەرهەم هێنراوە لەسەرە، ئەم فیلمە دەربارەی کۆمەڵێک خەڵکن کە لە شوێنێکی نەدۆزراوەن و کۆمەڵێک بونەوەری ئاسمانی دەدۆزنەوە کە ماوەیەکی زۆرە خەوتون و کاتێک دەچنە شوێنەکەوە یەکە یەکە ڕاو دەکرێن و ئەگەر سەیری ئەو فیلمەکە بکەیت نەوەکانی فیلمی بونەوەرە ئاسمانیەکان دەبینت\nبە شێوەیەکی دیکە فیلمی ڕایدڵی سکۆت ١٩٧٩فیلمی ئۆرجیناڵن و لەسەر بنەمای دیمەنی کرانەوەکەی ستار وۆرس ی ساڵی ١٩٧٧ بنیادنراوە کە تێیدا کەشتیەکی گەورەیە لە ناو بۆشای ئاسمانی گەورەدا لە ناو ئەستێرەکاندا و تێدا لۆکاس وەک چیرۆک خوانەکە دەست دەکات بە گێڕانەوە و هەرەوەها لەگەڵ ئەو شێوازە  ڕەقەت کە کۆمەڵەی سەرکەشتیەکە پێی دەدوێن کە ئەمەش شێوازی فیلمی زانستی-ئەفسانی کۆنمان پیشان دەدات، دەکرا ئەم شێوازە لە فیلم جێگەی خویبکردایەوە لە چلەکانی سەدەی ڕابردوو لە فیلمە زانستیە ئەفسانەکانی جۆن دەبلیو کامپێڵ. جۆن کامپێڵ  ئارەزو لە چیرۆکی ئەدزایار و زاناکان بوو کە بە شێوەیەکی لۆژیکی کاریان لەسەر بۆشای ئاسماندا دەکرد نەک بەشێوەی شەڕو هەبونی دەمانچەی لێزەر\nیەکێک لە خاڵە بەهێزەکانی فیلمی بونەوەرە ئاسمانیەکان شێوازی خێرای فیلمەکەیە، ئەم فیلمە کاتی خۆی دەبات و چاوەڕێ دەکات و ڕێگە دەدات بە بێدەنگی کە هەستی پێبکرێت، ئەم جۆرە دیمەنانە لەلایەن جێری گۆڵدنسمثەوە بە شێوەیەکی جوان دروستکراوە بۆ ئەوەی هەموو دیمەنەکان بەباشی هەستی پێبکرێت و ببیسترێت. ئەمەش ئاماژەیە بۆ بنیادنانی گەوەرەی ئەم فیلمە لەلاین کۆمەڵەی بنیادنانەکەیەوە کە بە هەنگاوی بچوک بچوک دروستکراوە وەک پیشاندانی نیشانە( ئایا  نیشانەی ئاگادارکردنەوەن یاخود  کۆدێکە بۆ ئاگادارکردنەوە) و هاتنەخوارەوە بۆ سەر ڕووی زەوی وڕەفتارە خۆپەرستەکانی پارکەر وبرێت کە تەنها نیگەرانی وەرگرتنی بەشەکانی خۆیانن، ئەو زەڕبە سەرەکی ئەو لە دیمەنەوە دەست پێ دەکات کە ئەندامانی کۆمەڵەکە نانی ئێوارەیان دەسوتێت بەهۆی نەمانی گڵۆپی کڵاوەکانیانەوە و سێبەری کەشتیەکی نامۆ و دیمەنی فڕۆکەوانێک کە لە شوێنەکەی خۆیدا بەستوێتی و گەورەی کەشفکردنی  ناوەوەی کەشتیەکە( کە کەشتیەکە پڕە لە پێستی هێلەکە)\nجۆری تازی چیرۆکی ئەم فیلمە بە جۆرێک دەستی پێدەکرد کە تێیدا بونەوەرە ئاسمانیەکان هێرشیان دەکردە سەر ئەندامانی گروپەکە، بەڵام لە لە فیلمی ئەفسانەی-زانستی ئێستا و لە هەمو شوێنێکدا هیچ بنیادنانێکی نیە بەرەو ئەو دیمەنانە بەڵكو بازدانێکی زۆری تێدایە لە کاتی دیمەنەکاندا هەر وەک چۆن لە فیلمی  تێکساس چەینسەو ماسکێر دا دیارە بینەرەکانی هەڵەخەڵەتێنرێت و هیچ زانیاریەک دەربارەی چۆنێتی دروست بونی ئەم خێزانە پیشان نادرێت و کوشتن و بڕین ئەو شتەیە کە ئێمە خۆشی لێدەبینین لە ناو فیلمەکەدا و هەموان تەنها چاوەڕێی ئە دیمەنانەن\n هیچ هۆک  زانیاری هەبوو دەربارەی ئەمە و نمونە بەناوبانگەی دیمەنی دانانی تەقینەوەی ژێر مێزەکەیە( ئەگەر بۆمبەکە بتەقێتەوە ئەوە دەبێتە ئاکشن و ئەگەر بۆمبەکە نەتەقێتەوە ئەوە دەبێتە مایەی سەرنجڕاکێشان)، فیلمی  ساینس(نیشانەکان) ی ئێم نایت شیمالان زانیاری هەیە دەربارەی بەڵام هیچ هەوڵێکی نەداوە لەکاتی پیشاندانی بونەوەرە نامۆکانیدا، لە کاتێکدا باشترین دیمەن لە فیلمی   زە ثینگ ی  هەوک دا هەبونی ئەو ڕێڕەوە چۆڵەیە کە ئەگەری هەیە بونەوەرەکە تێیدا پەیدا ببێت و هێرش بکات\nفیلمی  بونەوەرە ئاسمانیەکان شێوازێک بەکاردەهێنێت کە تێیدا لە تەواوی فیلمەکەدا بونەوەرەکان بە تازەی دەمێننەوە: لە فیلمەکەدا سروشتی بونەوەرەکان و شێوەیان لە گەشەکردندایە، هەربۆیە ئێمەی بینەر بەتەواوی نازانین کە شێوەیان چۆنە و چیان لە توانادایە، لە سەرەتدا ئێمەی بینەر پێمان وایە کە بونەوەرێکی شیوە مرۆڤ لە پێستی هێلکەکەوە دێتە دەرەوە  بەڵام بێگومان ئێمە نازانین کە ئایا ئەو هێلکەیەی کە لە ناو فرۆکەوانەکەدایە لە هەمان ڕەگەزی هێلکەکانی دیکە بێت یاخود نا و ئەگەری هەیە خودی خۆشی وەک چەکێک بیریان لێبکاتەوە. بۆ یەکەم جار کە بتوانین شێوەی بونەوەرەکە ببین لەو کاتەدایە کە لە سنگی کەین( جۆن هۆرت)ەوە دێتە دەرەوە، شێوەیەکی ناشرینی هەیە کە لەلایەن ڕەخنەگر تیم دیرکس'ەوە بە بونەورێکی کە دەمێکی کراوەی گەورەی هەیە وەسفکراوە\nبەڵام لە فیلمەکەدا دوای ئەوەی کە کە کۆمەڵێک هێرش دەکرێت شێوەی بونەوەرەکە چیتر بە نهێنی نامێنێتەوە و شێوەی هەندێک لە ئەختەبوت یان شێوەی لە جاڵجاڵۆکە یان مارملوک دەکات و دواتر نهێنیەکی دیکە ئاشکرا دەبێت ئەویش ئەو مادەدەییە کە لە لاشەیان دێتە دەرەوە مادەیەکە کە زۆربەی ماددە کیمیایەکانی دیکە شی دەکاتەوە و لە یەکێک لە دیمەنەکاندا کە هەم ترسناک و هەم  بە جۆش بوو  دیمەنی شیبونەوەی کەشتیەکە بوو یەک لە دوای یەک دوای ئەوەی ئەو مادەیە بەری دەکەوێت و هەر وەک لە زنجیرە فیلمەکانی  بونەوەرە ئاسمانیەکان دا  کە پێکهاتوە لە ( ' بونەوەرە ئاسمانیەکان و  بونەوەرە ئاسمانیەکان٣ و ئێلیان ڕێسرێکشن) دا بە ئاسانی ڕونکراوەتەوە کە بونەوەرەکان دەتوانن ببن بەو جانەوەرەی کە چیرۆکەکە پێویستی پێیەتی لەبەر ئەوەی بە هیچ یاسایەکی  لە یاساکانی شێوە و ڕوخسار کار ناکات و دەبێتە هەڕەشەیەک بۆ سەر کەشتیەکە و بە شێوەیەکی خراپەکارانە لە ناو کەشتیەکەدا ڕاو دەکات. ئاش( لان هۆڵم) کە ئەفسەرێکی زانستیە پێی دەڵێت پێکهاتەیەکی نایاب کە ناوڕۆکەکەی هاوشێوەیە لەگەڵ ئەو بەهایەی کە دەیەوێت بیگەیەنێت و دەڵێت کە  ئارەزوی لە پاکی یەکەیەتی و هەستی ڕزگار بونەی کە هەستی پێدەکرێت و تێدا ناتوانرێت چاوپۆشی لە ویژدان و خەیاڵاتی ڕەفتار بکرێت\nسگۆرنی ویڤن کە ناوکەی بەم شێوە فیلمانەوە بەستراوەتەوە کە تێدا بونەوەری سەیری تێدایە کە بێگومان تاکە ئەندامی گروپەکەیان بوو کە ڕزگاری دەبێت لە دەستی بونەوەرەکان، بێگومان بەرهەم هێنەرەکان ویستویانە فیلەمەکە تەواو بکە بە کوشتنی هەموو ئەندامانی گروپەکە جگە لە ئافرەتێک و ئەمەش وایکردوە زۆرترین ئافرەت بۆ ڕۆڵی سەرەکی بەکاربهێنرێت\nدوای چەند ساڵێک ڤارێتی درکی بەوە کرد کە ویڤەر تاکە کەسە کە دەتوانێت دیمەنەکانی سەرەتای کرانەوەی فیلمەکانی پێبکرێت و وەک پێزانینێک بۆ تواناکانی لە فیلمی ئاکشن و ئەو ڕۆڵە توند و قورسەنەی کە دەینواند لە زۆربەی فیلمەکانی تردا ڕۆڵی پێدراوە و هۆکارێکی تری ئەوەی کە لەم جۆرە فیلمانەدا بەژداری دەکات ئەوەی کە شێوەی کەسێکی زیرەکی هەیە، فیلمی   بونەوەرە ئاسمانیەکان ی ساڵی ١٩٧٩ لە هەموو زنجیرەکانی تری دوای خۆی زیرەکانەتر دەردەکەوێت بەهۆی کارەکتەرەکانی و ئەو شێوازەی کە بینەرەکانی ڕاپێچی خۆی دەکات و بەهۆئ ئەوەی وایان لێدەکات بیانەوێت دەربارەی ئەو بونەوەرە نامۆیە بزانن\nتایبەتمەندیەکانی تری ئەکەتەرەکانی دیکە ئەوە بوو کە هیچ کامیان بە تەمەن بچوک نەبوون، تۆم سیکریت کە ڕۆڵی کاپتنەکە دەبینێت تەمانی ٤٦ ساڵە و هۆرت ٣٩ ساڵە بەڵام گەورەتر دەردەکەوێط و هۆڵمس ٤٨ ساڵە و هاری دین ستانتن  تەمەنی ٥٣ ساڵە و یافێت کۆتۆ تەمەنی ٤٢ ساڵە و تەنها ڤیرۆنیکا کارتڕایت لە تەمەنی ٢٩ ساڵیدایە و ویڤەر لە تەمەنی ٣٠ ساڵیدایە کە ئەوەس تەمەنی ئاسییە بۆ گروپێکی فیلمی ئاکشن، زۆرێک لە فیلمەکانی ئێستا ڕۆڵی سەرەکی یاخود ناوەندی دەدەن بە ئەکتەرە گەنجەکان لە کاتێکدا فیلمی   بونەوەرە ئاسمانیەکان  لەلایەن کۆمەڵێک ئەکتەری بە تەمەن گەورەوە ڕۆڵەکەی گێڕدراوە و ئەمەش کۆمەڵێک تایمەندی بە فیلمەکە داوا بەبێ ئەوەی هەوڵبدات هیچ شتێک بسەلمێنێت، ئەو گروپە کەسانێکی سەرکێس نین بەڵکو کۆمەڵێک کرێکارن کە کۆمپانیایەک بە کرێی گرتون بۆ ئەوەی ٢٠ ملیۆن تەن لە ماددە بگەڕێنەوە سەر زەوی( گەورەی کەشتەیەک دیمەنێکە کە سڕاوەتەوە و تەنها لە دی ڤی دی کەدا بونی هەیە بەهۆی ئەوەی ماوەی یەک خولەکی پێویستە بۆ پیشاندنی کە تەنها کەشتیەکە تێدەپەڕێت و پیشان دەدرێت.)\nسیناریۆی فیلمەکە لەلایەن دان ئۆبانۆن نوسراوە کە لەسەر بنەمای چیرۆکێکە کە لەگەڵ ڕۆناڵد شەسێتدا نوسویانە و کە ڕێگەدەدات بە کارەکتەرەکان بە دەنگێکی ناوازە قسە بکەن. بریت و پارکەر( کوتۆ و ستانتۆن) کە لە ژوری مەکینەکان کار دەکەن بۆڵەبۆڵ دەکەن بەهۆی دواکەوتنە چونکە دەترسن لەوەی ئەو پارەی کە دەستیان دەکەوێت کەمبکات بەڵام گوێگرتن لە ئاش کە دەڵێت لە ڕاستیدا من هێشتا کۆیان دەکەمەوە، بەڵام ئەوم پشت ڕاستکردۆتەوە کە ئاستێلی تری دەرەکی پڕۆتینی سکاریدی هەیە، خویەکی گاڵتە ئامێزم هەیە کە خانەکەکانی  لادەبەم و دەیگۆڕم بە سلیکۆنی پۆلۆرایزد کە ئەوەش وا دەکات بەرگری زیاد بکات و بەرگەی بارە جیاجیاکانی ژینگە بگرێت و هەروەها ئەو ڕێگە ڕاستەوخۆیەی ڕێبێلیمان هەیە کە یەکسەر دەگاتە کۆتای هێڵەکە\nئەنجامەکەش بەم شێوەیەیە کە فیلمەکە ئەرکێکمان پێ دەبەخشێت پێش ئەوەی لە سەرکێشیەکەوە تێوەمان بگلێنێت کە ئەوەش بە شێوەیەکی بەردوام بونەوەرە ئاسمانیەکان دەبەستێتەوە بە فزولیەت و ژیریەوە لە جیاتی ئەوەی  ڕاستەوخۆ بە کۆتایمان بگەیەنێت و کە ئەوەش تەواو پێچوانە دەبێتەوە  ئەگەر بمانەوێت بەراوردی بکەین لەگەڵ فیلمیئارمەگدن کە گفتگۆکانی کەمێک دوور و درێژترە و ئەمەش تێلیگرافەکان لە ناو چیرۆکەکەدا کەمدەکاتەوە. زۆرێک لە سوپاس و پێزانینەکانمان دەگەڕێتەوە بۆ دەرهێنەری فیلمی  بونەوەرە ئاسمانیەکان ڕایدڵی سکۆت کە تەنها یەک فیلمی تری پێش ئەم فیلمە دروست کر د بە ناوی  زە دواڵست لە ساڵی ١٩٧٧ و فیلمی دوای  بونەوەرە ئاسمانیەکان فیلمێکی زیرەکانە و ئەفسانەی- زانستیە بە ناوی  بڵەد ڕەنەر لە ساڵی ١٩٨٢\nسەرەڕای ئەوەی ژیانی کارەکەی چەندین فیلمی تری لە خۆی کردووە کە ناتوانرێت شیبکرێتەوە  کە ئەوانیش( سەموەن تۆ واچ ۆڤێر می) و ( ثێلما ئاند لویس)،  کە من بە دڵم نەبوو بەڵام بینەرەکانی بە دڵیان بوو، هەروەها( بلاک هاوک داون) و (ماتچستیک مێن) ئەم پڕۆژانە بازرگانی و زۆر زیرەکانە بوون لە هەمان کاتدا کە لەلایەن دەرهێنەرێکەوە دەرهێنانیان بۆ کراوە کە بینەرێکی زۆر بۆ خۆی ڕادەکێشێت بەڵام  گرنگی بەوە نادات کە ئیهانەیان بکات\nفیلمی بونەوەرە ئاسمانیەکان بە یەکێک لە کاریگەرترین فیلمە سەرنج ڕاکێشەکان دادەنرێت لە جیهانی مۆدێرندا هەرچەندە فیلمی  هاڵوین لە هەمان لیست دانراوە، بەداخەوە ئەوفیلمانەی کە کاریگەریان دروستکردوە بیرۆکەکانیان خوێندنەوەی بۆ نەکراوە بەڵکو جۆش و خرۆشەکەی خوێندنەوەی بۆ کراوە. لە ئێستدا ئاستەکانی فیلمەکان دابەزیوە بۆ ئەو فیلمانەی کە تێیدا زیاتر لەسەر قوربانیەکانی دەڕوات و عادەتەن کۆمەڵێک هەرزەکار دەبن لە ناو فیلمەکەدا کە ڕۆڵ دەگێڕن کە ئەمەش زۆر بە ئاشکرا لە فیلمی  تەکساس چەینسەو ماسکێردا دیارە کە بینەرەکانی دەخاتە بەر تاقیکردنەوەیەک بە شێوەی فیستیڤاڵە کۆنەکان. خۆشبەختانە چەند فیلمێکی تری نایاب لە دوایدا بەرهەمهێنران ئەوانیس فیلمی بونەوەرە ئاسمانیەکان لە ساڵی ١٩٨٦ و فیلمی دارک سیتی لە ساڵی ١٩٩٨. بەڵام فیلمی  بونەوەرە ئاسمانیەکان تاریکیەک و سامناکیەکی بەجۆش لە خۆدەگرێت کە دەیکاتە نایابترین فیلمی ئەفسانی- زانستی",
    "translator": "جوانە عەزیز"
  },
  {
    "id": 156,
    "p": 156,
    "idPoster": "https://lh3.googleusercontent.com/86XKGtj6dPmino-oSVtBx9ZptI8dTPdOp5fNyHg3fgS-juaB9WcExeochPC5HkCBg8BaM4JhkobHpu_78_dy3IjPzWxZPM6nImj4bp2ht1pY0gmkHle4IRMpfrn0kldT0hrNo-Msdg=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "Hamilton 2020",
    "photo": "71iZLrkVhDL._AC_SL1500_.jpg",
    "writingN": "ئۆدی هێندەرسن",
    "nameF": "هامیڵتن ٢٠٢٠",
    "description": "\nشیکردنەوەی فیلمی هامیڵتن\nلە کاتی گونجاودا بۆ دیزنی پڵەس هەوڵێکی زۆریداوە بۆ ئەو کەسانەی کە نەیانتوانیوە بلیتی بڕۆدوە سێنسەیشن کە ناسراوە بە هامیڵتۆن یان دەست بکەوێت، لە ماوەی ئەو ١٦٠ خولەکەیدا تێدا پشویەکی کەم و هەندێک چاودێری زمانەوەی تێدا دەبێت و لە ٣ی مانگ تەموز خزمەتگوزاریەکان بەردەست دەبێت بۆ بینەرانی، لە ساڵی ٢٠١٦دا لە ماوەی دوو شەودا کاری وێنەگرتنی بۆ کراوە و بە ئامادەبونی زۆربەی ئەکتەرە سەرەکیەکان و لە نێویانداهەموو براوەکانی خەڵاتی تۆنی، ئەمەش زۆر زیاترە لە تەنها شانۆییەکی وێنەگیراو و هەوڵێکی زۆر لە بە سینەمایکردنیدا دراوە، ئەو کارەی کە لە وێنەگرتن و ئامادەکردون و دەرهێناندا کراوە هەستێکی نزیکی بە بینەرانی دەدات و ڕیگەدەدات کە هەستەکان لە سەرڕوخساری ئەکتەرەکان ببینرێت کە ئەمەش لە شانۆی ڕیچارد ڕۆجەردا هەستی پێنەدەکرا. دەرهێنەر تۆماس کایل کە یارمەتیدەر بووە لە کاری دەرهێنای شانۆیەکەدا بە ژیرانە ئەم دیمەنە نزیکانە بەکارد دەهێنێت لەگەڵ ئەوەشدا توانیوێتی ئاستی ئەو نزیکەیە بپارێزت سەرەڕای ئەوەی کە بینەران دەتوانن تەواوی سەر تەختەی شانۆییەکە و ڕوخساری ئەکتەرەکان ببین\nلەگەڵ بوونی هەڵسەنگاندنی پی جی-١٣ ئەمە یەکەم فیلمی پێگەشتوانە کە لۆگۆی واڵت دزنی تێدا دەردەکەوێت، بە دڵنیاییە بە جۆرێک دڕندانەیە کە مامە واڵت پەسەندی نەکردوە و بەتایبەتی وێنەگرتنی ئەو ڕووداوە پێگەشتوانانەی کە لە کتێبی ڕێنۆڵدزدا هەبووە، و لە لایەن پاڵەوانی چیرۆکەکە ئەلیکساندەر هامیڵتن( لین ماوێل میرندا) باس دەکرێت. گۆرانی باشە، ئەو ئێستاهەرگیز نابێت بە سەرۆک لە لایەن تۆماس جێفرسۆنەوە دەوترێت کە ڕۆڵەکە لەلایەن( براوەی خەڵاتی تۆنی دایڤد دیگ)ەوە دەگێڕدرێت، کە ئەوەش بابەتێکی زۆر خەندە ئامێز دەبێت ئەگەر بزانرێت ئەو کەسەی ئەوە ساڵەی هامیڵتن بۆ ١١ خەڵاتی تۆنی وپۆلتزەر پاڵێورا کاندید کرا بۆ سەرۆکایەتی کێ بوو\nلە ڕاستیدا ئەم کاتی بڵاوکردنەوەیە بەردەوامە لە بە مۆسیقاکردنی گفتوگۆکان کە هاوکاتی ڕوداوەکانی ئەم دواییانەیە بەتایبەتی ئەو ڕووداونەی کە بەسەر خەڵکانی ڕەنگ جیاوزادا ڕوودەدات کە بەتەواوی لە مافەکانیان بێبەش بون یاخود بە تەواوی لە دەرەوەی ئەو ژوور و شوێنانە بەجێهێڵراون کە بڕیارەکانی تێدادەرێت. لە کاتێکدا کە ئارۆن بۆر( براوەی خەڵاتی تۆنی لێزلی ئۆدۆمی جونیەر) گۆرانی دەڵێت دەربارەی ئەوەی کە دەیەوێت  لەو ژوورە بێت کە بڕارەکانی تێداد دەدرێت وشەکانی گۆرانیەکە لەگەڵ وێنەی کۆمەڵێک پیاوی ڕەشپێستدا پیشان دەدرێت. ئەکتەرەکانی هامیڵتن بە شێوەیەکی بەرچاو لە ئەکتەری ڕەش پێست و لاتین و ئاسیای پێکهاتتوە ئەمەش بە هۆکاری ئەوەی وێنەیەکی ڕاستەقینەی ژیانی ئەو خەڵکانە پیشان بدەن کە ئەمە دەماناسین و سپی پێست بون و هەروەها خاوەن کۆیلە بوون، ئەمە دەبێتە جێگەی پرسیار ئەگەر وابزانرێت کە بابەتی سەرەکی کتێبەکەی میرەندا تەنها بۆ گێڕانەوەی چیرۆکێکی ئەمەریکی بێت بەڵکو ئەوەیە کە بابەتەکان لە ڕاستیدا هیچ کۆنتڕۆڵێکیان نیە بەسەر گێڕەرەوەی چیرۆکەکاندا. لە ماوەی چەند هەفتەی ڕابردوودا دۆبلێرە سپی پێستەکان خێرخوازانە کارەکانیان دەدەن بە دۆبلێرە ڕەشپێستەکان بۆ ئەوەی ببنە دەنگی ئەکتەرە ڕەشپێستەکان و من دڵنیان ئەم جۆرە لە هەڵبژاردنی ئەکتەرەکان جارێکی دیکە لەلایەن ڕای گشتیەوە حوکمی دەدرێت و ڕووبەرڕوی ڕەخنە دەبێتەوە\nبەڵام من هاوڕانیم\nلەوکاتەوەی کە تراکی گۆرانیەکانی  هامیڵتن خراونەتە بەر دیدی گۆێگران لە کاتی بڵاوکردنەوەیەوە، لە ئێستادا زۆرێک لە بینەرانی لە کۆتایدا وێنەیەکیان دەبێت بۆ ئەو گۆرانیانەی کە بە دڵ وشەکانی دەزانن، لەگەڵ ژمارەی دەسپێکی کرانەوەی شانۆییەکە، ئەلیکساندەر هامیڵتن میرەندا کۆمەڵێک لە وشەی خراپی مێژووی لە هۆنراوەکانیدا بەکاردەهێنێت و زۆربەی کات ڕاپ وەک کەرەستەیک بۆ کۆتای هێنان بەکاردەهێنێت. ئۆدەمس بۆڕ کە خۆی بە  ئەو بێ ئەقڵەی کە تەقە دەکات دەناسێنێت هامیڵتن و وردەکاری ئەکتەرەکان و ساڵەکانی سەرەتای پاڵەوانەکەمان کە لە کاربیان بە دوای دەکەوێت هەتاوەکو نیۆڕک. ئەمە دەبێت بە یەکەم دیمەن کە تێدا ئاشنا دەبین بە دیزانینی جلوبەرگەکانی پۆڵ تازویڵ و ڕووناکی هاوێڵ بینکڵی و نەخشەی بێوێنەی کایڵ و هەروەها ئێمە ئاشنا دەکرێن بە دەنگی سەرەکی ئەکتەرەکان و هەریەکێکیان بەشێوەی تایبەت بە خۆی بێ وێنەن، ئەم سەرەتایە و ئەو گۆرانییانەی کە پڕن لە وردەکاری وەک گۆرانیە ڕۆکەکانی سەردەمی ئێمەیە هەرچەندە کە ئەی بی سی زۆر لەوە بە ترسێنەرتری دادەنا کە جیلەکەی ئێمە گوێبیستی ببێت\nناوازەی گۆرانیەکانی میرەندا لە هەمەڕنگی جۆری مۆسیقاکاندایە و ئەو هەڵبژاردانەی کە بۆ هەر یەکێک لە تراکەکان ئەنجامی داوە.لەبەر ئەوەی هەموو وشەکانی ناو گۆرانیەک دەوترێت زۆر خۆشە کە بزانیت چ جۆرە ستایلێکی گۆرانی ڕاپ و ئاڕ اند بی و گۆسپێل و بالێدی تێکەڵ کردووە، ئەو تۆنێکی کلاسیکی برۆدوەی پیشان دەدات لەگەڵ ئەوەشدا سەرنج ڕاکێش و لە هەمانکاتدا ترسناکە  دەگەڕێتەوە بە پاشا جۆرجی سێیەم دەڵێت کە (جۆنثان گرووف) ڕۆڵەکەی دەگێڕیت، وەک ئەوەی کە بوبێتە سمبولی جیاوازی نێوان وڵاتە کۆنەکان و داگیرکەرەکان کە لە دژی هەڵگەڕانەوە، میرندا زۆر بە ئاسانی گۆڕانکاری لە ئامڕازەکاندا دەکات ئەگەر بێت و بیەوێت بگاتە دیمەنێک کە هەستی زۆرتری تێدا بەکاردێت و هەموو سەرتەختەی شانۆیەکە داگیر دەکات،ئەوەش بە شێوەیەکی ئاشکرا لە گۆرانی سکایلەر سستەرس دەردەکەوێت کە ئەنجەلیکا( براوەی خەڵاتی تۆنی ڕێنێ ئلیس گۆڵدسبێری) ڕۆلەکەی دەگێڕیت و خوشکی هاوسەرەکەی هامیڵتن ئیلایزایە کە (فلیپا سوو) ڕۆڵەکەی دەگێڕێت\nگرتەی کامێراکەی کایڵ پەرجو دروست دەکات{دەخوڵقێنێت)، هەستەکانی سەر ڕووخساری ئەکتەرەکان کە گۆرانی دەڵێن بە شیوەیەکی زۆرجوان تۆمارکراون بە تایبەتی لە کاتێکدا قسەی دڵیان دەکەن،دیمەنی باوکایەتی بۆڕ پیشاندەدات لە کاتێکدا گۆرانی دەڵێت بۆ کچەکەی و هیوای ئەوە دەخوازێت کە ئەوەندە بژی بۆ ئەوەی کچەکەی ببینێت کە گەورە دەبێت. وەک بینەر ئەوەند نزیکن کە بیرکردنەوەکانی ئیلایزا ببین کە بیر دەکاتەوە و دەپرسێت کە ئایا دەتوانێت لەگەڵ تەماحەکانی هاوسەرەکەیدا بژی بەبێ ئەوەی هاوسەرەکەی هەلێکی لە دەست بچێت، و ئەنەجلیکا خۆشەویستی و پاراستنی خوشکە بچوکەکەی دەیهەژێنێت وهەر خەندەیەک کە لەسەر ڕوخسای دیگ بێت وێنە گیراوە هەرچەندە ئەگەر لافیاتی بێت لە ئاکتی یەکەم یان تۆماس جێفرسۆن بێت لە ئاکتی دووەم و لە بەشی کۆتایدا دیگ جلوبەرگێکی مۆر لەبەر دەکات کە وەک ئەوە دەردەکەوێت کە لە دۆڵابی جلەکانی شازادە پایسلی پارکەوە هێنرابێتەدەرەوە\nوەک کارەکتەری هامیڵتن میرەندا کارێکی زۆر باشی ئەنجامداوە و هەندێک وتەی لە شانۆییەکەدا بەکار هێناوە کە لە گەروی هەندێک لە خەڵکدا دەمێنێتەوە و بە ئەدایەکی ناوازە تەختەی شانۆ لەگەڵ ۆدمدا هاوبەشی پێدەکات. لێرەدا بۆڕ خەڵاتەکە دەباتەوە بەڵام میرەندا ئەو ژیریەیە یە کە لە پشت ئەم شانۆییەوەیە، لە یەک شوێندا کە هامیڵتن دەشڵەژێت و منیش هەمان ئەو کێشەیەم هەیە لەگەڵ برۆدوەیدا کە ئەویش شێوازی وێنەگرتنی جۆرج واشنتۆنە کە کریستۆڤەر ژاکسۆن ڕۆڵەکەی دەگێڕێت و دەنگێکی نایابی هەیە بەڵام لە کاتێکدا هەموان هەوڵدەدەن کە هاوسەنگی لە نێوان ئەفسانەی ڕۆڵکەیاندا و مرۆڤبوندا ڕابگرن ، واشنتۆن زۆر بە گەورەی پیشان دەدرێت وەک لەوەی کە لە ڕاستیدا بونی هەیە کە ئەمەش لەگەڵ گەورەی کریستۆڤەردا هاوشانە بەڵام ئایا ئەمە دەتوانێت ئەو وێنەیە لە مێشکی ئێمەدا بسڕێتەوە کە لە وانەی مێژودا لەسەر واشنتۆن بۆمان دروست بووە، چونکە تا ئێستا وا هەست دەکەم لە لاپەڕەکانی کتێبی مێژودا گیربووە\nبینەران لە کاتی تەماشکردندا درک بەوە دەکەن کە بەشێوەیەکی ڕاستەوخۆ کاری وێنە گرتنی بۆ کراوە بە ئامادە بوونی بینەرێکی بە جۆشو خرۆش لەبەر ئەوەی دەتوانین گوێبیستی چەپڵەکانیان بین و لە کاتێکدا کە شانۆییەکە دەچێتە کڵایماکس دەتوانین بینەرەکان و گروپی ئۆکێسترا ببین، کە ئەمەش ئەو هەستەمان لەلا دروست دەکات کە بەگەرموگوڕی پێشوازیمان لێبکرێت و دەوترێت سەیرکردنی شانۆ بە شێوەیەکی ڕاستەوخۆ وەک ئەوەیە ڕوناکی لە شەویێکی تاریکیدا لە قوتیەک بنێت لەبەر ئەوەی ئەو ڕوناکیە هەرگیز دوبارە نابێتەوە، کە ئەوەش هەستێکی خۆش دەدات بەبینەر لە کاتی تەماشاکردنی فلیمەکە\nلەوە جوانتریش ئەوەیە ئەو ئەکتەرە ڕەگەزجیاوازنەی کە ڕۆڵ دەبین وا لە بینەر دەکەن کە بیر بکاتەوە لەوەی چی دەبوو ئەگەر ڕگەزە جیاوازەکان بەم شێوەیە بەژداربونەیە لە دانانی بناغەی ئەمەریکای بێ وێنە و دانای بنەماکانیدا، ئەژدادمان ئەم وڵاتەیان دروست کرد بەڵام هەتا ئێستاش نەوەکان دەپاڕینەوە بۆ یەکسانی و شەڕ دەکەن بۆ بونیان لەو ژوورەی کە بڕایرەکانی تێدا دەرێت، سەرەڕای ئەوەی کە هامیڵتن زۆر بە جۆشە و خۆشی دەبەخشیت بەڵام هەرگیز ناتوانرێت بیر لەو بیرۆکانە نەکرێتەوە و نەخرێنە ژێر بابی بیرکردنەوە",
    "translator": "جوانە عەزیز"
  },
  {
    "id": 157,
    "p": 157,
    "idPoster": "https://lh3.googleusercontent.com/rVsQNrnH9QApL8D58wNOD7vJ0SRap5QOMiQ-RDOI14Cxf2WCZF_0MFmuZ2nXD3uK0vYNYDX5ozArT0_otBVLsPyYQoW-smcEndOFUDcFk2y4NMt1QyaYFJBu0UDBtNqFOLpZXIXF-A=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "The Great Dictator 1940",
    "photo": "The Great Dictator 1940.jpg",
    "writingN": "ڕۆجەر ئیبێرت",
    "nameF": "دیکتاتۆری مەزن ١٩٤٠",
    "description": "\nشیکردنەوەی فیلمی دیکتاتۆری مەزن\nلە ساڵی ١٩٣٨ بەناوبانگترین ئەکتەری جیهانی دەستی کرد بە ئامادەکاری بۆ فلێمێک کە دەربارەی دەڕندەی سەدەی ٢٠'ە، چارلی چاپلن کەمێک شێوەی لە ئەدڵۆف هیتلەر دەچوو لەبەر ئەوەی هیتلەر ئەو شێوازە سمێڵەی هەڵبژاردبوو کە چاپلن بۆ ڕۆڵی ترامپی بچکۆلە هەیبوو. بە سودوەرگرتن لەم لێکچونە چاپلن تەنزێکی دروست کرد کە تێیدا دیکتاتۆرێک و سەرتاشێکی جولەکە بە یەکتری دەشوبهێنرێن، ئەنجامی ئەم کارەش لە ساڵی ١٩٤٠ بڵاودەکرێتەوە کە ئەویش دیکتاتۆری مەزنە و دەبێتە یەکەم کاری سینەمای چاپلن کە قسەی تێدا بکات و دەبێت بە یەکێک لە نایابترین کارەکانی، سەرەڕای ئەوەی  ئەم کارە سەختی بۆ دروست دەکات و دەبێتە هۆی ئەوەی بۆ ماوەیەکی درێژ لە دەرەوەی ویلایەتە یەکگرتوەکانی ئەمریکا بمێنێتەوە\nهەتا ساڵی ١٩٣٨ هێشتا هیتلەر بە شەرخواز نەناسرابوو لەلاین هەموو قارەکانەوە، هێزی ئایسۆڵەیشتنستی ئەمریکا گەیشتنە ئەو بڕیارەی کە خۆیان لە کێشەکانی ئەوروپاوە تێوە نەگلێن و هەروەها بیرۆکەی هیتلەر بۆ بنەبڕکردنی جولەکەکان پێشوازیەکی گەرمی لێکرا لەلایەن گروپە دژە سامیەکانەوە. هەندێک لە ڕکابەرەکانی سەرەتای هیتلەر کە دژە فڕانکۆکان بوون و بە خۆبەخشی لە شەڕی ناوخۆی ئیسپانیادا بەژدار بوون، لە دواتردا وەک کۆمەڵەیەکی فاشیتی پێنەگەیشتوو دەبینران بەهۆی ئەوەی دەجەنگان دژ بە فاشیستی لە کاتێکدا هیتلەر هێشتا هاوپەیمان بووە، و ئەمەش گومانی ئەوەی زیاد دەکرد کە لەوانەیە کۆمەنیست بن. فیلمی  دیکتاتۆری مەزن بە وتارێکی دوور و درێژ بە کۆتا دێت کە تێدا ئیدانەی دیکتاتۆری دەکات و ستایشی دیموکرات و ئازادی تاکەکەس دەکات کە لە سەرێکەوە لەگەڵ بەهاکانی ئەمریکا یەکی دەگرتەوە و لە سەرێکەی دیکەوە وا دیار بوو وەک بەزیی پێداهاتنەوەیک بێت بۆ کۆمەنیستەکان\nئەگەر چارلی چاپلن کەسێکی پێنەگەیشتوو بوایە ئەوا هەرگیز فیلمی دیکتاتۆری مەزنی دروست نەدەکرد، بەڵام هەر کە ترسی ڕەشەکوژی بڵاوبۆیەوە هیتلەر چیتر گاڵتە ئامێز نەبوو. پێش ڕووداوەکان مارکس بڕەزەر فیلمی  دەک سوپ( شۆربای قازەکان)یان بەرهەمهێنا کە گروچۆ ڕۆڵی دیکتاتۆر ڕوفۆس تی فایەرفلای گێڕا کە بە شێوەیەکی کۆمیدی دروستکرا و ئەو پەیامەی گەیاند کە چ ڕووداوێکی ترسناک خەریکە ڕووبدات لە ئەوروپا، هەروەها لە درنگانێکی ساڵی ١٩٤٢ ئاوەری ئەڵمانی ئێرنس لوبیچ تو بی ئۆر نۆت توبی(ببم یاخود نەبم)ی بەرهەم هێنا کە جاک بێنی ڕۆڵی تێدا گێڕا و تێدا باس لەوە دەکات کە چۆن  لە داگیرکاریەکانی نازیەکانەوە تێوە دەگلێت لە پۆڵندا\nفیلمەکەی چارلی ئامانجی لە ڕسواکردنی هیتلەر بوو و چارلی چاپلن لە ژیاننامەکەی خۆیدا نوسیوێتی کە ئەمە گاڵتە ئامێز دەبوو ئەگەر بێتو هاتبا خراپیەکانی نازیەکانی نەزانیبا،  گاڵتە پێکردنی هیتلەر لە فیلمەکەدا بووە هۆی ئەوە لە وڵاتەکانی وەک ئیسپانیا و ئیتاڵیا و ئیرلەندا قەدەغە بکرێت، بەڵام لە ئەمەریکا و شووێنەکانی دیکە کاریگەریەکی زۆری دروست کرد. هیچ کارئەکتەرێکی خەیاڵی دیکە وەک ترامپی بچکۆلە خۆشەویستر نیە لە جیهاندا بەڵام بە شێوەیەکی تەکنیکی چاپلن ڕۆڵی ترامپی بچکۆلەی لە دیکتاتۆری مەزن دا نەگێڕا سەرەڕای ئەوەی کە ڕۆڵەکەی نزیک بوو بەڵام ئەمجارەیان وەک تەنزێکی سیاسی بوو نەک ئامۆژگاری کۆمیدی\nچیرۆکی فیلمەکە بە جۆرێک تێکەڵە کە کارەکان بەجۆرێک بە مەحاڵ دێنە پێش چاو، پاڵەوانەکە کە سەربازێکی سەرتاشە لە جەنگی جیهانی یەکەم ژیانی فڕۆکەوانێکی ئەڵمانی ڕزگار دەکات بە ناوی شۆڵتز و هیچ بیرکەیەکیشی نیە لەسەر ئەوەی کە ئەڵمانیە، لە کاتی کەوتنەخوارەوەی فڕۆکەکەیاندا سەرتاشەکە توشی لەبیرچونەوە دەبێت و بۆ ماوەی ٢٠ ساڵ توشی لە بیرچونەوە دەبێت و خۆی ناناسێتەوە، و دواتر چاکدەبێتەوە و دەگەڕێتەوە بۆ کاری سەرتاشیەکەی لە شاری تۆمەینیا و دەبینێت کە دیکتاتۆر هینکل دەستی گرتوە بەسەر دەسەڵاتدا لە ژێر وێنەی دوو یەکتربڕ نەک لەژێر وێنەی خاچتدا(سواستیکا)، سەربازەکانی بەناو گەڕەکی جولەکەکاندا دەڕۆن و پەنجەرە دەشکێن و جولەکەکان کۆدەکەنەوە(لە ڕستیدا سەرەتادا دەستەواژەی سەربازگەی بەندکراوان بەکار دەهات) بەڵام سەرتاشخانەکە وێران نەکرا لەلاین شوێنکەوتوەکانی شۆڵتزەوە ، شۆڵتز کە بووە بە یاریدەدەری وەزیر سەرتاشەکە دەناسێتەوە\nسەرتاشەکە بە بێ ناو دەمێنێتەوە هەر وەک کارەکتەری ترامپی بچکۆلە، دەکەوێتە داوی خۆشەویستی هانای خزمەتکار کە( پۆلێت گادارد) ڕۆڵەەکەی دەگەێڕێت کە هاوسەری ئەو کاتەی چارلی چاپلن بووە، لە دواتردا لەگەڵ دراوسێ کۆنەکەنیدا دەبێتە هاوڕێ بەڵام لە کۆتایدا لەگەڵ شۆڵتز دەگیرێن و دەخرێنە سەربازگەی بەندیخانەکانەوە و لەوکاتەدا هینکل توشی ڕوداوێک دەبێت لە کەشتیدا و زیندانی دەکرێت لەبەر ئەوەی وادەزانرێت کە سەرتاشەکەیە و بەندی دەکرێت لەوکاتەی کە سەرتاشەکە و شۆڵتز دەرباز دەبن بە جلەکانی هینکلەوە و ئێستا هەموان وا دەزانن کە سەرتاشکە دیکتاتۆرە\nبە شێوەیەک کە شێوازی چاپلن خۆیەتی فیلمەکە پڕاو پڕە لە کۆمیدیا و دیمەنی گاڵتەئامێز و یەکێکیش لەو دیمەنانە سەماکەی هینکلە بەو باڵۆنەی کە نەخشەی زەوی لەسەرە و دەیکات بە ئامڕازی یارکردنی خۆی، لە دیمەنێکی تردا پێنج پیاو کێک دەخۆن بۆ ئەوەی دراوێک بدۆزنەوە و ئەو کەسەی کە دراوەکە دەدۆزێتەوە دەبێت ژیانی تەرخان بکات بۆ هینکل لە کاتێکدا هیچ یەکێک لە پیاوەکان نایانەوێت دراوەکە بدۆزنەوە بەڵام سەر ئەنجام.....خۆت سەیری بکە، هەروەها دیمەنێکی تری گاڵتە ئامێزهەیە کە تێیدا ناپلیۆنی دراوسێ دیکتاتۆر کە (جاک ئواکی) ڕۆڵەکەی دەبینێت بە سەردانێکی ڕەسمی دەگاتە لات هینکل و لەسەر کورسیەکی کورتر لە هینکل لەلاین ئیلدوسەوە دادەنرێت بۆ ئەوەی هینکلی باڵا کورت بەرزتر دەربکەوێت، و لە کاتێکدا کە هەردوکیان لەسەر کورسی سەرتاشخانەکە دادەنیش بە نۆرە کورسیەکانیان بەرز دەکەنەوە ولە کاتی سڵاوکردنیشدا شێواویەکی زۆر هەیە لە جۆری سڵاوکردنەکەدا، و چاپلن وێنەی دوو دیکتاتۆرەکە پیشان دەدات لە ناو جەماوەرێکی گەورەدا\nلە ساڵی ١٩٤٠ ئەگەری زۆر هەبوو کە کارەسات ڕووبدات لەبەر ئەوەی چاپلن هەوڵیدا کارەکتەرە کۆمیدیەکەی خۆی لە دژی هیتلەر بەکار بهێنێت و وەک گاڵتەجاڕێک پیشانی بدات، کاردانەوەیەکی زۆر بەهێزی لێکەوتەوە لەلاین بینەرانیەوە بۆ ئەو گاڵتە و تەنزانەی کە تێدا بەکار هاتبوو هەروەها پێنج خەڵاتی ئۆسکاری بۆ  وێنە، ئەکتەر، ئەکتەری یاریدەدەر(ئۆکی)،سیناریۆ و مۆسیقا(مێردێث ویڵسن)، بەڵام بینەرەکانی لەو کاتەدا گەیشتنە ئەو ڕاستییە کە فیلمەکە بە کۆتاییەکی بە کۆتا گەیشتوە کو سەرتاشکە دەبێت بە هینکل و وتارێکی سێ خولەکی پێشکەش دەکات کە گوزراشت لە بیروڕای چاپلن خۆی دەکات\nبە شێوەیەکی سەرسوڕهێنەر هیچ کەسێک هەوڵنادات هینکلی ناڕاستەقینە بوەستێنێت، چاپلن ڕاستەوخۆ قسە بۆ کامێراکە دەکات بە دەنگی خۆی و بەبێ ئەوەی هیچ کۆمیدیاک بە قسەکانی تێکەڵ بکات و بەم شێوەیە سەرتاشکە لە هەموو جهیهانەوە گوبیستی بوون، ئەوەی کە  وتی ڕاست بوو بەڵام ئەوە کۆمیدیاکەی نەهێشت و وەک وانەیک بە کۆتای هێنا و ئەم دیمەنش بەدویدا تەقەکردنەکەی گاداردا دێت کە بە ڕووی ئاسماندا دەیکات و بە جۆشەوە سەیری داهاتوی ئازادی هینکل دەکات. گۆڕینی تۆنی فیلمەکە لە کۆمیدیەوە لەلاین چاپلنەوە کوژەر بوو وایکرد ئەو پرسیارەمان لەلا دروست ببێت کە چەندێک بەردەوام دەبێت لە قسەکردن( کە ئەو پرسیارەش نابێت هەرگیز دروست ببێت لە کۆمیدیادا) وەک ئەوە وایە فیلمەکە کۆمیدی بێت و دواتر بگۆڕێت بە وتار.چاپلن(١٨٨٩-١٩٧٧)، لەگەڵ ئەوەشدا سوربوو لەسەر ئەوەی کە ئەو وتارە لە ناو فیلمەکەدا بهێڵێتەوە، ئەگەری هەیە ئەوە ئە هۆکارە بێت کە فیلمەکەی بۆ بەرهەم هێناوە، کارئەکتەری ترامپی بچکۆلە و ١.٥ ملیۆندیناری دانا بەس بۆ ئەوەی گاڵتە بە هیتلەر بکات( کاریگەریەکی گەورەشی هەبوو لە پێدانی چەندین ملیۆن بە ئاوارە جولەکەکان)، وتارەکەی خۆیدا و بینەرێکی زۆری بۆ پەیدا کرد و لە ڕێگەی بردنمان بۆ وتارەکەی زیرکەی خۆی لە کۆمیدیادا پێشانماندا، فیلمێکی کۆمیدیە و کە هەر ئەوەش لە چپلن چاوەڕوان دەکرێت و پڕە لە ئازایەتی، چاپلن دووبارە هەرگیز ڕۆڵی نەگێڕایەوە وەک کارەئەکتەری پیاوە سمێڵ بچوکەکە.ئێستاش یادگاریەکە، لە ساڵی ١٩٧٢ فیستیڤاڵی ڤێنیس بۆ فیلم هەموو کارەکانی چاپلنی پێشکەشکرد لەگەڵ چاپێک لە کۆکراوەکانی خۆی، لە شيوێکی تاریکدا کارە ناوەزکەی   سیتی لایت (ڕووناکی شار) لە ژینگەی دەرەوە لە پیزا سان مارکۆ پەخشکرا، ڕووناکیەکان کوژێنرابونەوە و ئۆکێستراکە بە بێدەنگی مایەوە بۆ یەکەم جار لە سەد ساڵی ڕابردوودا و فیلمەکەی لەسەر شاشەیەکی گەورە لێدرا\nکاتێک کە بە کۆتا هات، کچی گوڵەکان کە بینای بۆ گەڕایەوە و توانی دووبارە ببینێت، درکی بەوە کرد کە ترەمپی بچکۆلە ڕزگارکەرەکەیەتی و لەو کاتەدا دەتوانی هەست بە گریانی بینەرەکانی بکەیت تاوەکو ڕوناکیەکەی بچوک جیابۆیەوە و لەسەر بالکۆنێک پیاوێکی بچوک دەرکەوت کە دەستی ڕادەوەشاند بۆ بینەرەکانی، ئێمەش هاوارمان دەکرد لە خۆشیدا و چەپڵەمان لێدەدا",
    "translator": "جوانە عەزیز"
  },
  {
    "id": 158,
    "p": 158,
    "idPoster": "https://lh3.googleusercontent.com/TvC8PY2TurPvbOAcDL9pQquODMGN6DjYdNeIGoWZdzuFFlwwZma9iuvLMMtJe4rlXrgw3uR7G1mrqnfKlrvsOty4vw2G7gUmPU85sdw356CUMv-gcTGjA-dV1DGHlamSXYLD84kv1g=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Antagonist",
    "photo": "antigonast.jpg",
    "writingN": "بینایی سەبار",
    "nameF": "ئەنتاگۆنست",
    "description": "\nئەنتاگۆنست کارەکتەر، کەس یان گرووپی شەڕەنگێزی سەرەکی چیرۆکەکەیە. کە لە ململانێی تەواودایە لەگەڵ پاڵەوانی چیرۆکەکە. ئەگەر لە سینارۆیەیەکدا خراپەکارێک و چاکەکارێک ھەبێت، ئەکرێ چاکەکارەکە پرۆتاگۆنست بێت و خراپەکارەکەش پرۆتاگۆنست. بەڵام مەرج نییە ھەمووکات چاکەکار پرۆتاگۆنست بێت. ھەندێ چیرۆک خراپەکارێک دەکەنە پاڵەوانی مەیدانەکە و چاکەکەکارە بەرامبەرەکەشی ئەنتاگۆنست. ھەندێ کاتیش ئەنتاگۆنست تەنھا ھێزیکی بێلایەنە کە بوونی ھەڕەشەیە بۆ سەر پاڵەوانەکە و مەرج نییە لە ھێرش و جەنگدابێت لەگەڵی",
    "translator": " "
  },
  {
    "id": 159,
    "p": 159,
    "idPoster": "https://lh3.googleusercontent.com/VLK64bREg2V1sD9FAN2DRpPiQvQqfSgGj8F0BYghTmDeZc6cStbkpZN2zl3FWYd-lNIdDbSJ2lrB1z7wRxqYSdGuHFZvgAqYIcvjGPeF_MIXtmHmfa56YgY4t3Rubj1Qw8h8IBs9TA=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "camera cast",
    "photo": "camera staffe.jpg",
    "writingN": "بینایی سەبار",
    "nameF": "کاستی وێنەگرتن",
    "description": "\n1-ڕێکخەری کامێرا : یان کە خۆمان پێی دەڵێین کامێرامان\nئەمە ئەو کەسەیە هەموو دیمەنەکانی فیلمەکە ڕیکۆرد دەکات\nئەرکەکەی لە کۆتایی قۆناغی پێشبەرهەمهێنانـەوە دەستپێدەکات، دوای ئەوەی شوێنی ئەکتەران و وێنەگرتن دیاری کرا، کامێرامان و سینەماتۆگرافەر بڕیار دەدەن لەسەر ئەو ئامڕازانەی بۆ وێنەگرتن بەکاری دێنن واتە لینز و جۆری کامێرا و فلتەر و جوڵەی وێنەگرتنەکان. دەبێت کەسێکی داهێنەربێت لە هەڵبژاردنی شێوازی وێنەگرتنەکە بە گشتی، لەکاتی وێنەگرتندا بەرپرسن لە هەموو لایەنەکانی وێنەگرتن و زۆر بەنزیکی کار لەگەڵ سینەماتۆگرافەرەکان دەکەن و لەگەڵیان بیرۆکە و فرمانەکان دادەڕێژن\n2-یاریدەدەر یەکەمی کامێرا :  ئەرکی سەرەکی ڕێکخستنی فۆکەسی لینزی کامێرایە بەپێی دووری و نزیکی جوڵەکان لەکاتی وێنەگرتن، لە قورسترین کارەکانە لەسەر سێت و پێویستی بە شارەزاییەکی زۆر باش هەیە\n3-دووەم یاریدەدەری کامێرا : وردە ئیشەکانی وێنەگرتنی لەسەرە. بۆ نمونە نوسینی کات و شوێن و ژمارەی گرتە لەسەر سلەیت. گۆڕین و شەحنکرنەوەی پاتری کامێراکان گۆڕینی لیننزەکان بە فەرمانی کامێرەمان و جێگیرکردنی ستاند و کەلوپەلی کامێراکان\n٤- grip : ئەو کەسەیە لە هەمو روویەکەوە سێتی فیلمەکە ڕێکدەخات بۆ ئەوەی گونجاوبیت بۆ وێنەگرتن",
    "translator": " "
  },
  {
    "id": 160,
    "p": 160,
    "idPoster": "https://lh3.googleusercontent.com/Y1NHWGewVwAtdcKTZpHSjeWqaDBpEs8YzMLAC6ny8FkUB_6G-S0PCp09zYI9mmHBwl8YbKlk0ex5FZV5-96EM6mqeHSDUxQFazdrQYNrHvDWtpQHsimVcRao2D3m8Xk6jR6wbcr6-A=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "film production stages",
    "photo": "film prodection.jpg",
    "writingN": "بینایی سەبار",
    "nameF": "قۆناغەکانی بەرهەمهێنانی فیلم",
    "description": "\n1. قۆناغی بنیادنان\nیەکەم هەنگاوی دەستپێکردنی فیلمەکەیە. ئەکرێ دەسپێکەکە بگۆڕێت، بەڵام عادەتەن لە بنیادنانی سیناریۆ و دەقەکەوە دەسپێدەکات کە دەکرێ لە کورتە چیرۆکێک یا ڕۆمانێک وەرگیرێ، یاخود پێدانی بیرۆکەی دەقەکە لەلایەن نوسەرەکەوە یان دەرهێنەرەوە بێت\n2. قۆناغی پێش بەرهەمهێنان\nئەو قۆناغەیە بابەتەکانی بەرهەمهێنانی تێدا ورد دەکرێتەوە، و پلانەکان دادەنرێن پێش ئەوەی وێنەبگرێ و کەلوپەلی فیلمەکە دیاری بکرێ. هەر لەو قۆناغەدا شوێنی وێنەگرتن و کاستی گشتی دیاری دەکرێ و بەرهەمهێنەر ئەو کەسانە دیاری دەکات کە خشتەی وێنەگرتن و بودجەکان دیاری دەکەن\n3. قۆناغی بەرهەمهێنان\nئەو قۆناغەیە پلانەکان چڕتر دەکەنەوە و بەردەوام دەبن و گرنگترین ئەرک ئەوەیە پەیوەست بن بە جەدۆلی کار و بودجەکەوە و پەیوەندی لەنێوان سێت و کۆمپانیای بەرهەمهێن و ئۆفیس و و هەموو بەشەکان هەیە بۆ داڕشتنی پلانەکان\n4. قۆناغی وێنەگرتنی سەرەکی\nئەمە ئەو قۆناغەیە وێنەگرتنی تێدا دەکرێ، گرانترین قۆناغە چونکە هەموو سێتی فیلمەکە بودجەکانیان دەدرێتێ. خەرجی کەلوپەل و هەندێ دیمەن و شوێنەکان دەدرێ و هەر پلانی دانرابێ هەتا ئەم قۆناغە، دەبێ بەباشترین و کاریگەرترین شێوە بەڕێوە ببرێ لێرەدا، و بەبەردەوام کار بکەن تا لەسەر بودجە و کاتی دیاریکراو بمێننەوە\n5. قۆناغی کۆتایی\nئەم ڕێک دوای وێنەگرتن یەت، لەم قۆناغە هەموو لۆکەیشنەکان پاکدەکرێتەوە لە پێداویستییەکانی بەرهەمهێنان و دەگڕێنرێەوە بۆ شوێنی خۆیان. پێویستە هەموو ریکۆردی دیمەنەکان ئامادەبن بۆ چاککردن\n6. قۆناغی پاش بەرهەمهێنان\nلەم قۆناغە دیمەنەکانی فیلمەکە پێداچونەوەی بۆ دەکرێ و لەلایەن ئدیتەرەکانەوە کۆدەکرێنەوە وچاکدەکرێن و ئیفێکتەکانی وەکو ڕەنگ و میوزیک و دەنگی بۆ سازدەکرێ و فیلمەکە بە تەواوی ئامادە دەکرێ بۆ نمایش\n7. قۆناغی بڵاوکردنەوە\nکە فیلمەکە تەواوکرا و ئامادەبوو بۆ سینەماکان، دەنێردێتە سینەماکان بۆ پەخشکردن",
    "translator": " "
  },
  {
    "id": 161,
    "p": 161,
    "idPoster": "https://lh3.googleusercontent.com/nn4BhRpK0NWUEBhKM-YFI26HCKTw-p90WjpqOjiWG5kOI4amDbFrk8Vua3eDRRy0DkXI1-EzTNJ-yDuFYaCYkRM4aTvLaoLTUaYOLfbrbgKE0kB5ZPMtfio6QuqfQSDaCdSGAAJLxA=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Casting Director",
    "photo": "casting director.jpg",
    "writingN": "بینایی سەبار",
    "nameF": "بەڕێوبەری ھەڵبژێری کاستەکە",
    "description": "\nکاتێ ئەو ناونیشانە لە هەر فیلمێک دەبینی، بزانە ئەو دەرهێنەرەیە هەڵدەسێ بە ڕێکخستنی و هەڵبژرادنی ئەکتەرەکان بۆ فیلمەکە  تا بەپێی مەرجەکانی دەرھێنەر و بەرھەمێن لەگەڵیان ڕێکبکەون\nئەرکەکانی\n1.هەر لە قۆناغی بنیادنانی فیلمەکەوە دەبێ هاوکاربێت لەگەڵ بەرهەمهێنەر و دەرهێنەری سەرەکی  بۆ گفتوگۆ لەسەر کۆکردنەوەی کاستێکی گونجاوی ئەکتەران بۆ ڕۆڵەکانیان2. ئەرکی سەرەکی ئەوەیە دەبێت ئەکتەرەکان هەڵبژێرێ و دەبێ سیناریۆ بخوێنێتەوە و شارەزای ڕۆڵەکە بێت و بزانێ کامە بۆ چ ڕۆڵێک گونجاوە\n3. ئەرکێکی سەرەکی ئەم دەرهێنەرە ڕێکەوتن و بەستنی بەڵێننامەیە لەسەر بودجەی هەر ئەکتەرێک و موعامەلەکردن لەگەڵیان کە ئایا بۆ ڕۆڵەکەیان چەند پارەیان پێ بدرێت\n4.دەبێ ئاشنایی و هاوڕێییەتی هەبێ لەگەل ئەکتەرەکان و لە نزیکەوە بیان ناسێ و بەهرەی هەمویان شارەزابێت. هەڵەیەکی نەخوازراو لە ئاکتی هەر یەکەیان ڕوبدات، ئەو بەرپرسە\n"
  },
  {
    "id": 162,
    "p": 162,
    "idPoster": "https://lh3.googleusercontent.com/OqqK_qc0m3l4nOWGe2DtAbzMKbGrNFSn5k9X8VLSaBrJNXZxwOq3nRiyb31oyuHkK57xI6b1TWdfvlotcOMCJZxEhSgr7nKvUtD6oNPkZCgUhLfZycta5CJDBXvnDKAwwUSMtV01qw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "‏Cinematographer",
    "photo": "cinematographer.jpg",
    "writingN": "بینایی سەبار",
    "nameF": "دەرهێنەری وێنەگرتن",
    "description": "\nسەرپەرشیاری گشتی بەشی  کامێرا و ڕوناکیە و یەکێکە لە گرنگترین کەسەکانی فیلمەکە. لەلایەن دەرهێنەرەوە زۆر بە وریاییەوە دیاری دەکرێت و ئەبێت کەسێک بێ قبوڵبکرێت لەلایەن ستۆدیۆ و بەشی دارایی کۆمپانیاوە. خودی خۆی کاری وێنەگرتنی لەسەر نییە، ئەو بەڕێوبەرە و تەنها فەرماندەدات کە چۆن کاری وێنەگرتن بەڕێوە بچێت\nکارەکانی\n١-دوای خویندنەوەی سیناریۆکە، وێنەگر قسە لەگەڵ دەرهێنەر دەکات بۆ بڕیاردان لەسەر دەرکەوتنی فیلمەکە  و لیستێک ئامادە دەکەن بۆ هەموو پێداویستیەکانی وێنەگرتن\n٢-لەکاتی ڕاهێنانەکاندا، دەرهێنەر و وێنەگر جوڵەی ئەکتەران و کامێرا دیاری دەکەن و لەگەڵ کاستی وێنەگرتن بڕیاری هەر جوڵەیەکی تایبەتی کامێرا و ڕوناکی دەدەن\n٣- لەقۆناغی بەرهەمهێناندا، وێنەگر هەڵدەستی بە تاقیکردنەوە لێنز و فیلتەر و کامێراکان و گونجاندنیان لەگەڵ ویستی دەرهێنەردا\n٤-لە هەموو ڕۆژانی وێنەگرتندا، وێنەگر و کاستەکە کە بریتین لە (رێکخەری کامێرا، هەردوو یاریدەدەری کامێرەمان) هەر زوو دەچنە شوێنی وێنەگرتن و کامێرا و ڕوناکی ڕیکدەخەن، دەرهێنەری وێنەگرتن سەرپەرشتی سەرجەم جوڵە و شێوازی کامێرا و فلتەر و لینزەکان و وێنەگرتنەکە دەکات. لە کۆتایی هەموو ڕۆژێکی وێنەگرتندا، ئەو دەرهێنەرە خۆی دەچێت دوبارە پێداویستیەکانی وێنەگرتن تاقی دەکاتەوە و دڵنیا دەبێت لە باشیان و ئامادەکاری بۆ ڕۆژی دواتر دەکات"
  },
  {
    "id": 163,
    "p": 163,
    "idPoster": "https://lh3.googleusercontent.com/WxF2yKTuLg3fBbXBUljF0M7i-MHXI_OVuwDGeWUqzdeZLJKf8r23BcO-EHJDhbr6thX6sSbNSEl1-yCCfVunJh6itK2-sUiUgXj1XSFuX5lCUFejmicMDi1KH01rEbxgCVJ0x3l8Kw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Scriptwriter",
    "photo": "scriptwriter.jpg",
    "writingN": "بینایی سەبار",
    "nameF": "سیناریۆنووس",
    "description": "\nسیناریۆ (سکریپت): دەقێکە لە لایەن نوسرێکەوە بۆ فیلمێک دەنوسرێت، جوڵە و کار و دەربڕین و ئەو ڕستانەی دەبێت ئەکتەر بیڵێت و تەنانەت شێوەی کارەکتەرەکانیش لەخۆ دەگرێت. دەکرێت ئۆریجیناڵ بێت واتە نوسەر تایبەت بە فیلمەکە بینوسێت، و دەشکرێت لە ڕۆمانێک یان دەقێکی ترەوە وەرگیرابێت و بکرێتە سکریپت بۆ فیلمەکە بە دەستکاریەوە\nسیناریۆنووس: ئەوەیە کە سیناریۆکە دەنووسێت. کەسێکی زۆر گرنگە بۆ فیلمەکە چونکە سەرکەوتنی لایەنێکی زۆر گرنگی فیلمەکە پشت دەبەستێ بەو کە چیرۆکەکەیە\n:ئەکرێ بە دەیان ڕێگا دروستکردنی سیناریۆکە بەڕێوەبچێت، بەڵام سەرەکیترینیان ئەمانەن\n1. ستۆدیۆ (کۆمپانیا)ــی بەرهەمهێنەر، دەیەوێت فیلمێک دەربکات، نوسەرێک بە کرێ دەگرێ و دەڵێ سیناریۆیەک بۆ فیلمەکە بنوسە\n2. سیناریۆنووسێک خۆی سیناریۆیەک و چیرۆکێک دەنوسێت و دەیدات بە بریکارەکەی و ئەویش قسە لەگەڵ ستۆدیۆیەک دەکات و ستۆدیۆکە بڕیار دەدات چیرۆکەکە دەکاتە فیلم یان نا\n3. هەندێکجار بەرهەمهێنێک بە سەربەخۆیی بیرۆکەیەکی پێیە و دەیەوێت بیکاتە فیلم، و سیناریۆنووسێک بە کرێ دەگرێت و دەڵێت سیناریۆیەکم بۆ بنوسە بۆ ئەو بیرۆکەیە و بەرهەمهێنەکە دەگەڕێت تا ستۆدیۆیەک قبوڵی دەکات\n:ئەرکەکانی سیناریۆنووس لە قۆناغەکانی بەرھەمھێناندا\n١-لە قۆناغی پێش بەرهەمهێناندا، ئەرکی سیناریۆنووس پاش نووسینی سیناریۆ و چیرۆکەکە، بریتیە لە ڕاوێژکردن لەگەڵ دەرهێنەر و بەرهەمهێن لەسەر دەقەکان و زانینی ئەوەی ئایا بە دڵی ئەوانە یان نا و ئەگەر هەر ناڕێکیەک لە دەقە هەبوو یان ئەوان بەشێکیان بەدڵ نەبوو بێشک دەبێت دەسکاری بکرێت و بە حەزی ئەوان بەڕێوە ببرێت\n٢-لە قۆناغی بەرهەمهێنانیشدا تەنها کاری ئەوەیە ئاگاداری ئەو کارانە بیت کە لەسەر سێت دەکرێت بۆ ئەوەی هەر گۆڕانکاریەک پێویست بێت لە دایەلۆگ و کەسایەتییەکاندا، ئەو بیگۆڕێت و تۆماری بکات\n٣-لە قۆناغەکانی ئێدتکردن و کۆتاییدا کار ناکات"
  },
  {
    "id": 164,
    "p": 164,
    "idPoster": "https://lh3.googleusercontent.com/Nfyuw76Pv1Np0nz1kslDObeoFWD8QtR_g_pQeMDzOJ9jIGeey1DuhsQa42fBjJzW1cE15dJaW5YNTaD_01_AoWb4J8aZ2LjCWXeNQ17YoVdYnp0kEYoC1wANcOrtJv4Qv9sVeFZFtA=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Producer",
    "photo": "producer.jpg",
    "writingN": "بینایی سەبار",
    "nameF": "بەرهەمهێن",
    "description": "\nبەرھەمھێن ئەو کەسەیە ھاوکاری پلاندانان و گەشەپێدان و بڵاوکردنەوەی فیلمەکە دەدات. دەسەڵاتێکی زۆری لە هەریەکە لە لایەن و قۆناغەکانی پڕۆسەی بەرهەمهێنانی فیلمدا ھەیە و لە سەرەکیترین ئەرکەکانی لە ئەستۆیە\nخۆی یان سەربەخۆ کاردەکات یاخوود لەلایەن کۆمپانیایەکی بەرهەمێنانی فیلمەوە دیاری دەکرێت و ئەرکی بەرھەمھێنانی فیلمێکی پێ دەدرێت. دەکرێت ھەر بەرھەمھێنێک، خۆی نوسەری سیناریۆ و دەرهێنەری فیلمەکەش بێت. ئەو (خەڵاتی باشترین فیلم) دەباتەوە و فیلمێک دەتوانێ زیاد لە یەک پڕۆدیوسەری سەرەکی هەبێت\nئەرکە سەرەکییەکانی\n١ (یەکەمین قۆناغی سەرەتایی بەرهەمهێنان):• دۆزینەوە یاخو تێگەیشن لە فکرە و بیرۆکەی سەرەکی کە بەرهەمهینانی فلمەکەی لەسەر بەندە.\nدیاریکردنی نوسەر(ــەکان) ی دەق و سیناریۆکە کە گرنگترین کاریەتی\nدابینکردنی بودجەی سەرەتایی پێویست بۆ ئەم قۆناغە\n:٢-لە قۆناغی پێش بەرهەمهێنانی سەرەکی\n• دیاریکردنی(دەرهێنەر، دەرهێنەری هاوکار)\n• دیارکردنی (دەستەی ئەکتەران،وێنەگر ، ئیدیتەر، دیزاینەر و.. ھەتا دوایی بە ڕاوێژکردن لەگەڵ دەرهێنەردا\n• بەشداریکردن لەگەڵ نوسەر و دەرهێنەردا لە بڕیاردان لەسەر کۆتا دەقی وێنەگرتن و واژووکردنی\n• ڕازیبوون لەسەر کۆتا خشتەی وێنەگرتن\n٣-قۆناغی بەرهەمهێنان\n• کۆبونەوەی بەردەوام لەگەڵ کاستەکە و دەرهێنەر و بەرهەمهێنەکانی دیکە و بەشی هونەری و دیزاین و جلوبەرگ و قژ و مەیکئەپ\n• سەرپەرشتیکردن و هاوکاریکردنی بەردەوامی ڕۆژانە لەسەر سێت و لەگەڵ تیمی بەرهەمهێنان و وێنەگرتنەکە\n• وەرگرتنی ڕاپۆرتی تێچووی هەفتانەی کارەکان\n ٤-قۆناغی پاش بەرهەمهێنان\n•  بە ڕاوێژکاری تایبەتی لەگەڵ دەرهێنەر و ستۆدیۆ بەشدار دەبێت لەکارە ھوونەریەکانی فیلمەکە\n•  هەڵدەسێ بە دیارکردنی نوسەری میوزیکی ئۆریجیناڵی فیلمەکە بۆ دانانی میوزیکی دیمەن و سەرەتا و کۆتایی فیلمەکە\n• لە بڕیاردان لەسەر کۆتا شێوە(بڕین)ی فیلمەکە بە کۆبونەوەی تایبەت لەگەڵ ئیدیتەر، کە ئایا چۆن بچێتە سینەماکانەوە\n•فرۆشتنی فیلمەکە\n:نمونەی بەرهەمهێنەکان\n‏Matrin Scorsese\n‏Quentin Tarantino\n‏Jerry Bruckheimer\n‏Steven Spielberg\n‏Harvey Weinstein\n‏Christopher Nolan\n‏Guillermo del toro\n‏Tim burton"
  },
  {
    "id": 165,
    "p": 165,
    "idPoster": "https://lh3.googleusercontent.com/9KZ7XbW-WZFpVvZZpUNLwtT0xc3xMpHSqsUUJ-a6e1aL1Pz-E2TnkBmtFohP6a5L8SJ8UXFcFMKUc4JjG4XgQqxhk87y27BATofyZaFB2hLcDz_T9SsfNoXkfIP_SwfoM6j6SR4Vbw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Genre",
    "photo": "genre.jpg",
    "writingN": "بینایی سەبار",
    "nameF": "ژانەر",
    "description": "\nژانەر دەستەیەکە لە پۆلێنی ھەنەری و میوزیکی و ئەدەبی کە شێواز و فۆڕم و بابەتی جیاواز جیاکراونەتەوە. بە سادەیی، ژانەر فیلمەکان پۆلێن دەکات و لەیەکیان جیادەکاتەوە تا بۆ بینەر ئاسانتربێت حەزی لە چ فیلمێکە و دەیەوێت سەیری کامە بکات. ژانەرەکان جۆریان زۆرە: دراما، ئاکشن، ...کۆمیدی، ئاڵۆز، ڕۆمانسی، جاسوسی، خەیاڵی، زانستی، مێژووی، جــەنگ"
  },
  {
    "id": 166,
    "p": 166,
    "idPoster": "https://lh3.googleusercontent.com/ES1aYZ_TdEo0X0HT7mKjLf4Kkhjvzpku15ow_mA0NhbqgYsCzmt0BGlQ8REVMisF9fZ-3tPmiFHssotNi1yu-z9xTvP_HMQyD6p9JU4uO4Tgs5EwGhKex4IHBIlhVlEAXCnEg-zoeA=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Director",
    "photo": "director.jpg",
    "writingN": "بینایی سەبار",
    "nameF": "دەرھێنەر",
    "description": "\nدەرهێنەر بەڕێوەبەری سەرجەم ئەو کەسانەیە لە فیلمەکەدا کار دەکەن وەکو چیرۆکنووس و ئەندازیاری دیکۆر و دەنگ و وێنەگر و دیزاینەری جلوبەرگ و .. هەتا دوایی. ئەو کەسەیە بەرھەمھێنانی فیلمەکە ئاڕاستە دەکات، هەموو لایەنە هونەریەکان دەگونجـێنێت. بە گشتی خۆی هیچ کارێک بە فیزیکی ناکات تەنها لێپرسراوە لە فەرماندان و پێدانی بیرۆکەی کارەکان\nلەکاتی وەرگرتنی خەڵاتەکاندا دەرهێنەر خەڵاتی ( باشترین دەرهێنەری فیلمەکە) دەباتەوە\nلە هەمان کاتدا دەتوانێت ببێتە بەرهەمهێن و چیرۆکنووس و زۆربەی فیلمەکانی ئێستا وەهایە\nلە ڕووی گرنگیەوە دەرهێنەر لەسەرجەم کاستەکە گرنگترە\nهەندێک جار بە نازناوی (پیاوی بەڵێ و نەخێر) بانگ دەکریت بەمانای ئەوەی موناقەشەی هیچ کارێکی  لەگەڵ ناکرێت. ئەو بۆ کارێک ڕازی بێت یاخوود بەڵێ بڵێت، دەبـــــێت کارەکە بکرێت\n:ئەرکە سەرەکییەکانی\n١-لە قۆناغی پێش بەرهەمهێنان\nلەم قۆناغە ئەرکی دەرهێنەر لە سیناریۆ و دەقەکەیەوە دەستپێدەکات، بە پێداچونەوەیەکی ورد و تەواوی دەقەکە و قسەکردن لەسەری لەگەڵ نوسەرەکە، پاشان هەڵسەنگاندنی ئەو ڕێگایانەی کە دەتوانن چیرۆکەکەی پێ بکەنە فیلم و هەر لە دوای پێداچونەوە دەقەکە دەبێت توانای خەیاڵکردنی فیلمەکەی هەبێت و لە سەرەتاوە شێوەی کۆتایی فیلمەکە دیاری بکات\nئەو کەسەیە دەقی سیناریۆکە دەکات بە فیلم، ئەو شێوەیەی ئەو بۆ چیرۆکی فیلمەکە دایدەنێ بڕيار دەدات کە ئایا فیلمەکە باشە یان خراپ\nهەر لەم قۆناغە ئەرکی تری دەرهێنەر ڕێککەوتن و هاريكاریکردنە لە دیاریکردنی و بەکرێگرتنی ئەکتەرە گونجاوەکان. وە قسەکردن لەگەڵ بەشی دیزاین بۆ هەڵبژاردنی سێت و جل و کەلوپەل و کاتی گونجاو بۆ دیمەنەکان\n٢-قۆناغی بەرهەمهێنان\nئەرکی دەرهێنەرەکان لەم قۆناغە ڕێکخستنی نواندنی ئەکتەرەکان و چاودێری کردنی ڕۆڵبینینیانە. ئایا ئەکتەرەکان بە چ جۆرێ ڕۆڵەکە بگێڕن و ڕستەکان بڵێنەوە و لە کوێ بن و چیان لە بەر بێت، ئەوەی کەی کامێرا وێنە بگرێت و وەستاندن و دەستپێکردنەوەی وێنەگرتن\n٣-لە قۆناغی پاش بەرهەمهێناندا\n دەرهێنەر کاردەکات لەسەر چەندەها پرۆسەی تەکنیکی بۆ  چاککردنی فیلمەکە، وەک بڕین و کاریگەریە ڕەنگیەکان و میوزیک و دەستکاری دیمەنەکان"
  },
  {
    "id": 177,
    "p": 177,
    "idPoster": "https://lh3.googleusercontent.com/iWWi_-tGDnuO4QrcKPMMH8N6k_pbuSh6WufU0LyA76IEIiyZQ-ZCxt68WedN8OsLgNcvC34MT_s7YQFMdAeVKsHucjqNOzsd6lwd26Yv-XbE34CV6X8zebT2VSHKTsXpqEk1Pi6KgQ=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Actor",
    "photo": "actor.jpg",
    "writingN": "بینایی سەبار",
    "nameF": "ئەکتەر",
    "description": "\nئەکتەر ئاماژەیە بۆ نمایشکارێکی نێر یان ھەر کەسێکی نێر یان مێ کە ڕۆڵی کارەکتەرێکی لە فیلمێکی سەر شاشە وەرگرتووە\nھەڵبژاردنی ئەکتەری گونجاو بۆ ڕۆڵەکەی لە فیلمێکدا ئەرکی دەرهێنەری لە قاکبدران ــە واتە (بەڕێوبەری ھەڵبژێری کاستەکە). کە بە ئاگاداری بەرھەمھێن و دەرھێنەری فیلمەکە، پەیوەندی بە بریکاری ئەکتەرەکەوە دەکات و ڕۆڵەکەی دەخاتە بەردەست و ئەگەر قبوڵی کرد، تاقی دەکرێتەوە بۆ زانینی ئاستی گونجانی لەگەڵ ئەو ڕۆڵەی پێی دەدرێت\nئەرکی سەرەکی ئەکتەر بەرجەستەکردنی ڕۆڵەکەیەتی بە تەواوی. بۆ ئەوەش دوای خوێندنەوەی سینارۆکە و ناسینی کارەکتەرەکەی، دەست دەکات بە گرتنەبەری ئەو رێگایانەی کە دەیکات بەو کارەکتەرە. وەک توێژینەوە لە چالاکی و خولیا و کارەکەی و سەردانی کردنی ئەو کەسانەی وەکو بە ھەمن ئەزموونی چیرۆکەکەدا تێپەڕیوون. جگە لەوە لایەنی جەستەییش ھەندێکجار گرنگە بۆیان. دەکرێ کێشیان بەرزبکەنەوە یان دایبەزێنن و ڕەنگی قژیان بگۆڕن"
  },
  {
    "id": 178,
    "p": 178,
    "idPoster": "https://lh3.googleusercontent.com/1fs9XOkhVPozM56rQoPD9tdtO831JV1YFepYiAHIiRHkCBOyVJ8Xa3LVqNw7evGNmBY5Uwbz2shy87ED6hDjHp5B3wmVpw_zx4mvhpwYng-ezcM_BDVyhjKWnAElgXEjTTmGppEXjg=w2400",
    "typeGift": "gift",
    "memberNameEnglish": "shad",
    "title": "BAFTA",
    "photo": "bafta.jpg",
    "writingN": "...",
    "nameF": "خەڵاتەکانی فیلمی ئەکادیمیای بەڕیتانی",
    "description": "\nخەڵاتەکانی فیلمی ئەکادیمیای بەڕیتانی یاخود خەڵاتەکانی بافتا ساڵانە لە فیستیڤاڵێکی تایبەتدا پێشکەش دەکرێت کە ئەکادیمیای بەڕیتانی بۆ هونەری فیلم و زنجیرەی تەلەفزیۆنی (بافتا) میوانداریەکە ڕێکدەخەن بۆ ڕێزلێنان لە باشترین فیلمی بەڕیتانی و نێودەوڵەتی بەشداران. لە سەرەتادا مەراسیمەکان لە سینەمای ئۆدیۆن لە ناوچەی لێستەر - لەندەن بەڕێوەچوون، پێش ئەوەی لە ٢٠٠٨ هەتاوەکوو ٢٠١٦ لە خانووی ئۆپێرای شاهانە بەڕێوەبچێت. لە ٢٠١٧ـەوە، مەراسیمەکە لە هۆڵی ڕۆیاڵ ئاڵبێرت - لەندەن بەڕێوەچووە\n:مێژوو\nئەکادیمیای بەڕیتانی بۆ هونەری فیلم و زنجیرەی تەلەفزیۆنی (بافتا) لە ساڵی ١٩٤٧ دامەزرا بە ناوی ئەکادیمیای فیلمی بەڕیتانی، لەلایەن؛ دەیڤد لین، ئەلێکساندەر کۆردا، کاڕۆڵ ڕید، چارلس لافتن و ڕۆجەر مانڤێڵ. لە ساڵی ١٩٥٨ـدا، ئەکادیمیاکە لەگەڵ سەندیکای بەرهەمهێنەران و دەرهێنەرانی زنجیرەی تەلەفزیۆنی بۆ پێکهێنانی کۆمەڵگەیەکی فیلم و زنجیرەی تەلەفزیۆنی، کە لە ساڵی ١٩٧٦ و لە کۆتاییدا بووە ئەکادیمیای هونەری فیلم و زنجیرەی تەلەفزیۆنی بەڕیتانی\nئامانجی خێرخوازی لە خەڵاتەکانی (بافتا) بۆ پشتگیری کردن، پەرەپێدان و باشترکردنی شێوازی هونەری وێنەی جووڵاو، بە دیاریکردن و پاداشتکردنێکی نایاب، ئیلهام بەخشە و سوود وەردەگرێت لە ڕای خەڵکی. جگە لە مەراسیمە بەرزەکانی خەڵاتکردن، بافتا بەرنامەی ساڵێکی تایبەت بە بەسەرهاتە پەروەردەییەکان بەڕێوەدەبات، لە نێویشیاندا پەخشکردنی فیلم و ڕێزلێنان و ستایش. بافتا بە نزیکەی لەلایەن ٦٠٠٠ ئەندامی پیشەسازی فیلم، زنجیرەی تەلەفزیۆنی و یاریە ڤیدیۆییەکانەوە ـەوە پشتگیری لێدەکرێت\nخەڵاتی ئەکادیمیاکە لە شێوەی ماسکێکی شانۆییدایە، لەلایەن پەیکەرتاشی ئامێریکی میتزی کانلیفـەوە نەخشێنراوە، لە وەڵامدا بۆ لیژنەیەک لەلایەن سەندیکای بەرهەمهێنەرانی زنجیرەی تەلەفزیۆنی لە ساڵی ١٩٥٥ـدا\n:ڕێوڕەسمی ساڵانە\nپێشتر مەراسیمەکە لە مانگی نیسان یاخود ئایار ـدا بەڕێوەدەچوو، بەڵام لە ساڵی ٢٠٠١ـەوە لە مانگی شوباتدا بەڕێوەدەچێت، هەتاوەکوو پێش خەڵاتەکانی ئۆسکار بکەوێت. زۆربەی خەڵاتەکان بۆ هەموو نەتەوەکان کراوەن، هەرچەندە خەڵاتی تایبەت بۆ فیلمی بەڕیتانی، نووسەری بەڕیتانی، بەرهەمهێن یاخود دەرهێنەر ـی نایاب هەن. تەنها فیلمی بەڕیتانی بۆ خەڵاتەکانی کورتە فیلمی بەڕیتانی و کورتە فیلمی ئەنیمەیشنی بەڕیتانی شیاوە\n ماوەی هەر مەراسیمێکی ساڵانەدا، بافتا لە (میمۆریام وشەیەکی لاتینیە، بە واتای (لە بیرەوەرییەوە) دێت)ـدا دەوەستێت هەتاوەکوو ڕێزلێنان و ستایشێک بەو کەسانەی کە لە ماوەی ١٢ مانگی ڕابردوودا و، لە پیشەسازیەکەدا کۆچی دواییانکردووە، بەوەی کۆمەڵێک ڕەسم مۆنتاژ دەکەن بە میوزیکەوە",
    "translator": "شاد"
  },
  {
    "id": 179,
    "p": 179,
    "idPoster": "https://lh3.googleusercontent.com/GHyYRS2d1aLl8a2-O8kaKN1JHmc448y_vFWUuBv4Wp-Rl0cVFqpbFjA_zh1m4487IIDHXqect5Cz-8BJw7AcQ9vBX7SN-iKFO1IrVZSvNHKw3P6WX6T_6FVPXE1gltPM85EiKqROEQ=w2400",
    "typeGift": "gift",
    "memberNameEnglish": "shad",
    "title": "European Film Awards",
    "photo": "europeanfilmawards.jpg",
    "writingN": "...",
    "nameF": "خەڵاتەکانی فیلمی ئەوروپی",
    "description": "\nخەڵاتەکانی فیلمی ئەوروپی خەڵاتێکە بۆ فیلمە ئەوروپیەکان و ساڵانە لەلایەن ئەکادیمیای فیلمی ئەوروپیـەوە دەبەخشرێت بۆ ئەوەی دەستکەوتە نایابەکانی سینەمایی ئەوروپا بناسرێت. خەڵاتەکان دابەش دەبن بۆ ١٩ بەش؛ کە گرنگترینیان خەڵاتی باشترین فیلمـە. خەڵاتەکان سنووردارن بۆ سینەمایی ئەوروپی، بەرهەمهێنەرانی ئەوروپی، دەرهێنەر و نواندنکاران. بە شێوەییەکی فەرمییانە خەڵاتەکە هەتاوەکوو ساڵی ١٩٩٧ بە خەڵاتەکانی فێلیکس ناودەبرا، بە ئاماژەدان بە شێوە و پەیکەری خەڵاتی پێشوو، کە بە پەیکەرێکی شێوە ژنانە جێگەی گیرایەوە\nلە ساڵی ١٩٩٧ـەوە، مەراسیمی خەڵاتەکانی فیلمی ئەوروپی لە سەرەتاوە هەتاوەکوو نیوەکانی مانگی کانوونی یەکەم بەڕێوەچوونە. ئەرکی میواندارێی نێوان بەرلین، ئەڵمانیا و چەند شارێکی تری ئەوروپا جێگۆڕکێی کردووە، و تەنانەت لە ساڵە جووت و تاکەکانیشدا. نوێترین مەراسیمی خەڵاتەکانی فیلمی ئەوروپی لە ٧ی کانوونی یەکەمی ٢٠١٩ لە بەرلین بەڕێوەچووە\n:شیاوی\nپێوەری شیاوی بۆ فیلمێکی ئەوروپی، لەسەر بنەمای پەیماننامەی ئەوروپی بۆ بەرهەمهێنانی فیلم دانراوە. پاشکۆی دووەم، لەلایەن ئەنجوومەنی ئەوروپاوە دەرچووە. لەوانەیە ئەم پێناسەیە بۆ کار و نەتەوەکانی ئیسرائیل و فەلەستینـیش درێژبکرێتەوە. کارێکی سینەمایی دەبێت بە کارێکی ئەوروپی و دەشێت ئەگەر ١٦ خاڵ لە ٢١ خاڵ بەدەست بهێنێت\nئەکادیمیای فیلمی ئەوروپی کەمتر لە ١٣ خاڵ بەکاردەهێنێت",
    "translator": "شاد"
  },
  {
    "id": 180,
    "p": 180,
    "idPoster": "https://photos.app.goo.gl/LypotpxK5JPevdFZ6",
    "typeGift": "gift",
    "memberNameEnglish": "",
    "title": "Golden Bear",
    "photo": "goldenbear.jpg",
    "writingN": "...",
    "nameF": "ورچی زێڕین",
    "description": "\nورچی زێڕین بەرزترین خەڵاتە کە لە فیستیڤاڵی نێودەوڵەتیی فیلمی بەرلین بە باشترین فیلم دەدرێت. ورچەکە ئاژەڵە هێمای بەرلینە و لەسەر هەردوو لۆگۆ و ئاڵای بەرلین هەیە. براوەکانی یەکەمین فیستیڤاڵی نێودەوڵەتی فیلمی بەرلین لە ساڵی ١٩٥١ لە لایەن دەستەیەکی ئەڵمانیای ڕۆژئاواییەوە دیاری کران و پێنج براوەی ورچە زێڕینەکە هەبوون کە بە جۆر و چەشنی بەرهەمەکان دابەش کرابوون. لە نێوان ١٩٥٢ و ١٩٥٥دا، براوەکانی ورچە زێڕینەکە لە لایەن ئەندامە بەشداربووەکانەوە دیاری کرا. لە ١٩٥٦ یەکیەتی نێودەوڵەتی یەکگرتنی بەرهەمهێنەرانی فیلم بەفەرمی فیستیڤاڵەکەی پەسەند کرد و لەو کاتەوە ورچە زێڕینەکە لەلایەن دەستەیەکی دادوەریی نێودەوڵەتییەوە دەبەخشرێت\n:خەڵاتەکە\n پەیکەرۆکەکە ورچێک نیشان دەدات کە لەسەر قاچەکانی دواوەی وەستاوە و لە نەخشاندنەکەی پەیکەرتاشی ئەڵمانی ڕێنی زینتنز بۆ هێما بەختهێنەرەکەی بەرلین وەرگیراوە کە دواتر بوو بە سیمبولی فیستڤاڵەکە. هەر لە یەکەم وەشانیەوە لەلایەن داڕێژگەی هێرمان نواکـەوە دروست کراوە. یەکەم جار لە ساڵی ١٩٥١ بەخشرا و لە ساڵی ١٩٦٠ لە وەشانێکی گەورەتردا دووبارە نەخشێنرا. هەروەها، باڵی چەپی بەرز کرایەوە بە پێچەوانەی باڵی ڕاستی کە لە نموونەی پێشتردا وابوو. ورچەکەی ئێستا ٢٠ سانتیمەتر بەرزە و لەسەر بنکەیەک دانراوە کە ناوی براوەی لەسەر هەڵکۆڵراوە. پەیکەرە بچووکەکە پێک دێت لە ناواخنێکی بڕۆنز کە دواتر بە چینێک زێڕ دادەپۆشرێت. کێشی تەواوی خەڵاتەکە ٤ کیلۆگرامە \nساڵی ١٩٧٠ بە هۆی ئەو مشتومڕانەی لەسەر بەشداریکردن لە کێبڕکێی سەرەکیی فیلمی دژە جەنگی ئۆ.کەی ـدا هەبوون خەڵاتەکە نەبەخشرا و ئەمە بووە هۆی دەست لە کار کێشانەوەی دەستە نێودەوڵەتییەکەی دادوەران پێش ئەوەی فیستیڤاڵەکە کۆتایی بێت\nتەنها یەک فیلم هەبووە بۆ باشترین فیلم براوەی هەردوو خەڵاتی ورچی زێڕین و ئۆسکار بووبێت: فیلمی پیاوی باران (١٩٨٨)\n خەڵاتی ورچی زێڕینی شانازی: ورچی زێڕینی شانازی خەڵاتی شانازیی فیسیڤاڵی نێودەوڵەتیی فیلمی بەرلینە کە لە پای دەستکەوتەکانی ژیاندا بە کەسە بەنێوبانگە گرنگەکانی جیهانی فیلم دەبەخشرێت",
    "translator": "ئەحمەد هۆشیار"
  },
  {
    "id": 181,
    "p": 181,
    "idPoster": "https://lh3.googleusercontent.com/A84eI7JzOilK-kZhlj6vemfr1Uzjad6VJ3VQD3UIytTRDSt2h_AD2y48OrcHgauZvz3ksSLrQl4V99CCsF6WUpS_s_jDF4uEqy3pMP4IqRhQUIAAV2IEtO5JAj4130ogLZaenk4ASg=w2400",
    "typeGift": "gift",
    "memberNameEnglish": "shad",
    "title": "Golden Leopard",
    "photo": "goldenleopard.jpg",
    "writingN": "...",
    "nameF": "پڵنگی زێڕین",
    "description": "\nپڵنگە زێڕینەکە بەرزترین خەڵاتە لە فیستیڤاڵی فیلمی نێودەوڵەتی لۆکارنۆ دەبەخشرێت، لە ساڵی ١٩٤٦ـەوە ساڵانە فیستیڤاڵێکی فیلمی نێودەوڵەتی لە لۆکارنۆ، سویسرا بەڕێوەدەچێت. ڕێگە بە دەرهێنەران دراوە کە ناوبانگی نێودەوڵەتیـیان پێببەخشرێت و لە پێشبڕکێی خەڵاتەکەدا بەشدار بکەن. فیلمە براوەکان لەلایەن دەستەیەکی سوێندخۆرانەوە هەڵدەبژێرێن. خەڵاتەکە بە چەندین ناوی جیاوازەوە هاتە بوون هەتاوەکوو لە ساڵی ١٩٦٨ بە فەرمی ناوی نرا پڵنگە زێڕینەکە. لە ساڵی ١٩٥١ فیستیڤاڵەکە بە هیچ شێوەیەک بەڕێوەنەچوو و، هەروەها لە ساڵانی ١٩٥٦ و ١٩٨٢ هیچ خەڵاتێک دابەشنەکرا. لە ساڵی ٢٠٠٩ ڕێنی کلەیر  و یریی ترینکا تەنها دوو دەرهێنەر بوون کە لە چەند ساڵی یەک لە دوای یەکدا دووجار خەڵاتەکەیان بردبێتەوە\nبۆ دوو ساڵی سەرەتا بە خەڵاتی باشترین فیلم ناسراوبوو، پاشان چەند ساڵێک دواتر بە ناوی خەڵاتی بەشکۆـوە ناسرا. لە ساڵانی ١٩٥٠-١٩٥١ خەڵاتەکە لەلایەن دەستەی دادوەرانی نێودەوڵەتی ڕۆژنامەنووسانـوە بوو؛ لە ساڵانی ١٩٥٣-١٩٥٤ خەڵاتەکە لەلایەن دەستەی دادوەرانی نێودەوڵەتی ڕەخنەگرانـەوە بوو؛ لە ساڵی ١٩٥٥ خەڵاتەکە لەلایەن دەستەی دادوەرانی ڕادیۆی\nسویسری-ئیتاڵیـەوە بوو؛ لە ساڵی ١٩٥٧ خەڵاتەکە لەلایەن دەستەی دادوەرانی کۆمەڵەی سینەماکارانی سویسراـەوە بوو. لە ساڵانی ١٩٥٨ بۆ ١٩٦٠-١٩٦٥ خەڵاتەکە گەمیەی زێڕین بوو. لە ساڵی ١٩٥٩ خەڵاتی باشترین دەرهێنان بوو. لە ساڵانی ١٩٦٦-١٩٦٧ خەڵاتەکە خەڵاتی بەشکۆی دەستەی دادوەرانی لاوان. وە لە کۆتاییدا، لە ساڵی ١٩٦٨ خەڵاتەکە بوو بە پڵنگە زێڕینـەکە",
    "translator": "شاد"
  },
  {
    "id": 182,
    "p": 182,
    "idPoster": "https://lh3.googleusercontent.com/RFydv8iD1DV5T34C3q0dUPTNV7oOnCUVTu0s2aphbllyokI5BHvVvbAP8syPOetmIGAfOQbKuKOHGPgK-4W8JHR7F0Uvuhrimdr2_TRNTjCYp6e3W6HLPYgD0JWKd5qUYVzt3CiLJQ=w2400",
    "typeCompany": "company",
    "memberNameEnglish": "ali-jaf",
    "title": "Columbia Pictures",
    "photo": "columbiapictures.jpg",
    "writingN": "عەلی جاف",
    "nameF": "ستۆدیۆی کۆڵۆمبیا",
    "description": "\nستۆدیۆی کۆڵۆمبیا لە شەڕی ڕیزبەندیەکەدا پلەی سێیەمی داگیر کردووە، ئەویش وەکو ئەوانیتر ستۆدیۆ و بەرهەمهێنەر و بڵاوکەرەوەیەکی ئەمریکیە و بە یەکێک لە لقەکانی ستۆدیۆی سۆنی دادەندرێت، تێکەڵەیەکە لە ستۆدیۆ ناسەرەکیەکانی ژاپۆن، وە یەکێکیشە لە ٥ گەورەترین ستۆدیۆکان کە هەموو ساڵێک داهاتێکی خەیاڵی دەست دەکەوێت بە درووستکردنی فیلمەکانی، سەرەتای دۆزرانەوەی لە ساڵی ١٩٢٤ بوو، ٣ بنکەی سەرەکی هەیە لە  کالیفۆرنیا و لۆس ئەنجلس و ئەمریکا  وە بەکۆی ٢٤٦ فیلم دەچێتە نێو ڕکابەریەکە کە داهاتی بۆکس ئۆفیسی لە ناوەوەی ئەمریکا بە نزیکەیی ١٨ ملیار دۆلار مەزەندە دەکرێت، وە بۆکس ئۆفیسی گشتی لەسەر ئاستی جیهان نزیکەی ٤١ ملیار دەبێت. وە ٦ پڕ داهاتترین فیلمەکانی ئەمانەن\n1. Spider-Man: Far From Home 2019\n$1,126,906,240\n2. Skyfall 2012\n$1,110,526,981\n3. Jumanji: Welcome to the Jungle 2017\n$964,496,193\n4. Spider-Man 3 2007$894,860,230\n5. Spider-Man: Homecoming 2017\n$880,166,350\n6. Venom 2018\n$853,628,605\n"
  },
  {
    "id": 183,
    "p": 183,
    "idPoster": "https://lh3.googleusercontent.com/-ajdMtIWoC9ZkcFTHi8oS-5O5d0A-eQDRXXxuDKUAJ-qG4eULPCZiXTcm55TVteMLMmJviCvJLyS_7s0C6gCEtNagF6aW7KlW7tWg8dF0wDzh3b3aHeOYkMyrH0NbNtXUare26gtow=w2400",
    "typeCompany": "company",
    "memberNameEnglish": "ali-jaf",
    "title": "Dune Entertainment",
    "photo": "duneentertainment.jpg",
    "writingN": "عەلی جاف",
    "nameF": "دونی خۆشی",
    "description": "\nوەکو هەر ستۆدیۆیەکیتر ئەمەشیان سەر بە وڵاتی ئەمریکایە و پلەی هەشتەمی داگیر کردووە لەڕووی داهاتەوە، وە لە ساڵی ٢٠٠٦ دەستیان بە کارەکە کردووە، وە بنکەی سەرەکیان لە  لۆس ئەنجڵس و کالیفۆڕنیا و ئەمریکا  ـیە، داهاتی گشتی بۆکس ئۆفیسی لەسەر ئاستی ئەمریکا نزیکەی ٦ ملیار و نیو دەبێت، وە لەسەر ئاستی جیهان دەگات بە ١٦ ملیار و  وە پڕ داهاتترین فیلمەکانیش بریتین  : \n1. Avatar 2009\n$2,788,701,337\n2. Batman v Superman 2016\n$872,395,091\n3. Wonder Woman 2017\n$821,133,378\n4. Suicide Squad 2016\n$746,846,894\n5. Life of Pi 2012\n$619,310,368\n6. Ready Player One 2018\n$579,278,642"
  },
  {
    "id": 184,
    "p": 184,
    "idPoster": "https://lh3.googleusercontent.com/WEWyGv9j7WTvB2iF5wxQNtxpLatsXEEns-FMZaJ3l0CZqfO_jcIokbQyrxqxpiv4sslU7piDr2c3F3Rsog7VCzior7qJQPcFy0fxnyJR4OBotf1NLy-CzTVEXHGjB1HcwMsa07SqMg=w2400",
    "typeCompany": "company",
    "memberNameEnglish": "ali-jaf",
    "title": "Universal Pictures",
    "photo": "20201015_223719.jpg",
    "writingN": "عەلی جاف",
    "nameF": "وێنەی جیهانی",
    "description": "\nستۆدیۆیەکی فیلم درووستکردنە کە خاوەندارێتی دەکرێن لەلایەن دەستەی کۆمکاست کە بەگشتی لەلایەن ئێن بی سەنیڤێرسەڵ بەرێوەدەبردرێن، وە کۆنترین کۆمپانیای درووستکردنی فیلمە لە ئەمریکا و یەکێکیشە لە گرینگترین ٦ کۆمپانیاکانی داهێنانی فیلم، سەرەتای درووستبوونی دەگەڕێتەوە بۆ ساڵانی ١٩١٢ تا ١٩١٥، بارەگای سەرەکیان لە ٣ شوێنە و هەر لەوێوە دەست دەکەن بە کارە سینەماییەکان، کە ئەوانیش بریتین لە  شاری یونڤێرساڵ کە شارێکە لە تیکساس وە کالیفۆڕنیا و ئەمریکا  تا ئەو کاتەش بە نزیکەی کۆی ٢٥٦ فیلم سەروەتی بۆکس ئۆفیسی ئەو دەزگایە لەناوەوەی ئەمریکادا بە نزیکەیی ٢٣ بلیۆن دۆلار مەزەندە دەکرێت، وە لە بۆکس ئۆفیسی تەواوی جیهاندا تا ئێستا بە یەکسانی لەگەڵ کۆمپانیای وارنەر بڕۆس خاوەنی ٤٣ ملیار دۆلارن، وە پڕ داهاتترین :فیلمەکانی ئەو ستۆدیۆیە بریتین لە\n1. Jurassic World 2015\n$1,670,400,637\n2. Furious 7 2015\n$1,516,045,911\n3. Jurassic World: Fallen Kingdom 2018\n$1,308,534,046\n4. The Fate of the Furious 2017\n$1,238,764,765\n5. Minions 2015\n$1,159,398,397\n6. Jurassic Park 1993\n$1,029,153,882"
  },
  {
    "id": 185,
    "p": 185,
    "idPoster": "https://lh3.googleusercontent.com/EOL9ta4-bAWRZtE5fZW3Ma2egepNqqFJPTQiOGWrLJTlPuXI6YNzzqMyahuySi_FTqZi524af99seBj7yPDOQYZvbbl5hLhFAqXn7Ozd4UPqyPdedPPaE-1QYKOEZTRxEr_4E32fNA=w2400",
    "typeCompany": "company",
    "memberNameEnglish": "ali-jaf",
    "title": "Warner Bros",
    "photo": "20201015_233221.jpg",
    "writingN": "عەلی جاف",
    "nameF": "وارنەر بڕۆس",
    "description": "\nیەکێکیتر لە ستۆدیۆ زۆر بەناوبانگ و زلهێزەکان کە پلەی دووەمی گرتووە لەڕووی کۆکردنەوەی داهات. ئەویش هەر سەر بە ئەمریکایە و سەرەتای درووستبوونی دەگەڕێتەوە بۆ ساڵی ١٩٢٣، وە لە ٣ شوێن بارەگای سەرەکیان هەیە  بەربانک ، کالیفۆرنیا، ئەمریکا  تا ئەم کاتە سامانی گشتی بۆکس ئۆفیسی واڕنەر برۆس لە ناوەوەی ئەمریکادا بە نزیکەیی ١٨ ملیار دۆلار مەزەندە دەکرێت، وە داهاتی گشتی لە بۆکس ئۆفیسی جیهاندا نزیکەی ٤٣ ملیار دۆلارە، وە یەکێکیشە لەو ٥ دەزگایەی کە ساڵانە زۆرترین فیلم درووست دەکەن، وە زیاتر کار لە بواری سوپەر هیڕۆ و ژانرای خەیاڵی دەکەن، بەڵام بەم دواییانە بەهۆی دەست خستنە چەند کارێکی سەرەکی دەرهێنەرەکانیان ئەو کۆمپانیای لای هەوادارانی بە چاوێکیتر سەیر دەکرێن، وە پۆلێنی ٦ پڕ داهاتترین فیلمی ئەو :کۆمپانیایە بریتین لە\n1. Harry Potter and the Deathly Hallows: Part II 2011\n$1,341,653,717\n2. Aquaman 2018\n$1,143,966,520\n3. The Dark Knight Rises 2012\n$1,084,439,099\n4. \n$1,072,722,593\n5. The Hobbit: An Unexpected Journey .2012\n$1,017,003,568\n6. The Dark Knight 2008\n$1,000,888,325"
  },
  {
    "id": 186,
    "p": 186,
    "idPoster": "https://lh3.googleusercontent.com/D1asC0dNSZyVz8co2iQQudpB1hhH7NR3EBw6XCnIXsict4p6IdX_0TUBhX0lXX6rWP8XzpXC8TkxASnrWfUYP8_ZWXefFnoIpRn0uSv8w-tKlPCgPGghoZA6V2CA3jzOwWRGM-PvaQ=w2400",
    "typeCompany": "company",
    "memberNameEnglish": "ali-jaf",
    "title": "20th Century Fox",
    "photo": "20201015_225934.jpg",
    "writingN": "عەلی جاف",
    "nameF": "ڕێوی سەدەی بیستەم",
    "description": "\nئەم ستۆدیۆیە لەی ٧ ـەمی داگیر کردووە لەسەر ئاستی ڕیزبەندیەکە، وەکو ئەوانیتر ستۆدیۆیەکی سەر بە ئەمریکایە و لە ساڵی ١٩٣٥ دۆزراوەتەوە و خراوەتە کار، وە مەڵبەندی سەرەکی لە ٣ شوێنە  کالیفۆرنیا و لۆس ئەنجڵس و ئەمریکا ، یەکێکیش بوو لە پڕداهاتترین کۆمپانیاکانی ساڵی ٢٠٢٠ وە لەسەر ئاستی جیهانیش داهاتێکی بەرچاوی هەیە، کە لەسەر ئاستی ئەمریکا ١٠ ملیار زیاترە، وە لەسەر ئاستی جیهانیش نزیکەی ٢٦ ملیار دەبێت، پڕ :داهاتترین فیلمەکانیش بریتین\n1. Avatar 2009\n$2,789,679,794\n2. Titanic 1997\n$2,187,463,944\n3. Star Wars: Episode I – The Phantom Menace 1999\n$1,027,044,677\n4. Bohemian Rhapsody 2018\n$903,655,259\n5. Ice Age: Dawn of the Dinosaurs 2009\n$886,686,817\n6. Ice Age: Continental Drift 2012\n$877,244,782"
  },
  {
    "id": 187,
    "p": 187,
    "idPoster": "https://lh3.googleusercontent.com/9RYKKA8N16U_Y6f84Afy9DrertKRMyVZv_ZzwShuLhlZOantD3JDfCt2a5g22I1dYu1rvXDWAVUaKdkTKafbq9iIIeKatHiLWPDZWq-nuPTpvzF2NEsd4XjeFpbVvdYdmBDV7fQgKA=w2400",
    "typeCompany": "company",
    "memberNameEnglish": "ali-jaf",
    "title": "Paramount Pictures",
    "photo": "20201015_231409.jpg",
    "writingN": "عەلی جاف",
    "nameF": "پاراماونت",
    "description": "\nئەم ستۆدیۆیە خۆی لە پلەی ٦ جێگیر کردووە لەسەر ئاستی پڕ داهاتترین ستۆدیۆکان، لەساڵی ١٩١٢ خراوەتە کارەوە، وە بنکەی سەرەکیان لە  هۆڵیود و کالیفۆرنیا و ئەمریکای  ـە، وەکو ئەوانیتر ستۆدیۆیەکی سەر بە ئەمریکایە و لە ٥ بەناوبانگترینەکانی ئەو وڵاتەیە، وە سەر بە یەکێک لە ستۆدیۆکانی MPA ــە، وە داهاتی بۆکس ئۆفیسی لەناوەوەی ئەمریکا بە ١٣ ملیار و نیو دەخەملێندرێ، وە لەهەموو جیهاندا نزیکەی ٣٠ ملیار زیاتر داهاتیانە، :وە پڕ داهاتترین فیلمەکانیان بەو شێوەیە پۆڵێن کراوە\n1. Titanic 1997\n$2,187,463,944\n2. Transformers: Dark of the Moon 2011\n$1,123,794,079\n3. Transformers: Age of Extinction 2014\n$1,104,054,072\n4. Transformers: Revenge of the Fallen 2009\n$836,303,693\n5. Shrek the Third 2 / 2007\n$798,958,162\n6. Mission: Impossible – Fallout 2018\n$791,017,452"
  },
  {
    "id": 188,
    "p": 188,
    "idPoster": "https://lh3.googleusercontent.com/3RqVptG0lErQ24o_A0qInquuH0tiMshNQTxS1725Qx5KVzvLnTLjV749QHhLaZaZojj-xdivMJAzuphP2_j9HL5suuDw11W7MX_8jQkhsbZq-4fjv558F9P-35Ccc8UjXK2F2oP12Q=w2400",
    "typeFilm": "film",
    "memberNameEnglish": "hasan-falah",
    "title": "Everything Is Photograph: A Profile of André Kertész 1978",
    "photo": "20201003_181807.jpg",
    "writingN": "حەسەن فەلاح",
    "nameF": "هەمووشتێک فۆتۆگرافە: فایلێکی ئاندرێ کارتێز – ١٩٧٨",
    "description": "\nلە جیهانی فۆتۆگرافییدا لێنزی (٣٥ملم) بە یەکێک لە گرنگترین هاوێنەکان دادەنرێت. ماستەری فۆتۆگراف (ئاندرێ کارتێز) بە باوکی گۆشەی فراوان دادەنرێت لە هونەری گرتنی وێنەدا، ئەو (کارتێز) لێهاتووانە و نوێگەرانە کاری بۆ تێکەڵکردن و شێوازی نیشاندانی چیرۆکەکان کردووە بە گۆشەی فراوان. بە تێڕامان لە فۆتۆکانی، هاوتای ڕیاڵیزم ڕەهەندێکی دیکە بۆ دیمەنەکان پەیدادەبێت؛ ڕەهەندی هونەریی سورڕیاڵیی بەهۆی گۆشەکانەوە\nئەو لە دەربڕیندا لە سێلڤادۆر دالی دەچێت. چیرۆکی ئۆبژێکتە وەستاوەکان بە سێبەر و تاریکیی دەبەستێتەوە. لەڕاستییدا لە شێوازی مۆنۆکرۆمدا فۆتۆگرافەر پێویستە کاریگەریی فۆتۆکانی بەهۆی دوو ئۆبژێکت یاخود بە واتایەکی دیکە چەند بەرسێبەرێک دەربخات. لێرەدا ڕووناکی و سێبەر، یاخود چین و بەرسێبەرە ڕەساسییەکان ڕۆڵی سەرەکیی دەبینن و فۆتۆگرافەر بەهۆیانەوە شێوازی خۆی دەبینێتەوە. پێویستە لە مۆنۆکرۆمدا لەخۆت بپرسیت کە ئاخۆ ڕووناکی پنتی سەرنجتە یاخود تاریکی\nلەڕێی کارتێزەوە ئێمە لە کاریگەریی ئەرشیفکردن و تۆمارکردن تێدەگەین. نهێنیی کاریگەریی ئەم بوارە تێڕووانین و تێگەیشتنە، وێناکردنەوەی گۆشە و ڕووناکییە پێش گرتن، بە دەربڕینێکی دیکە نهێنی گرتنی فۆتۆ بەرجەستەکردنەوەی خەیاڵ/وەهم نییە بەڵکو ئەو واقیعەیە کە پشتگوێمان خستووە. گەر بیهێنینە پێشچاوی خۆمان، ساناترین وێنەی سەدەی ٢١ نیشانی مرۆڤێکی باڵای سەدەی ٢٥ یاخود سەدەی ٣٠ بدەین، ئەوا بە سەرسوڕمانییەوە هاوار بۆ ئەو گۆڕانکارییانە دەکات کە وێنەکە نمایشیان دەکات. سووڕی ژیان لە سنووری فۆتۆدا نەمر و نەگۆڕە، تۆ لە گرتەیەکی زیندووی پڕ جووڵە و ڕووداودا، توانای دەربڕین و داهێنان بۆ سەدان و هەزاران نەوەی دیکە دروستدەکەیت\nهەمیشە پێموابووە  کات ی ڕاستەقینە لە سنووری فۆتۆدایە؛ گرتەی فۆتۆیی نێوەندێکی زیندوو لەنێوان ئێستا و ڕابردوودا دروستدەکات. هەر ئەم نێوەندە زیندووەیە کە توانای نیشاندانی گۆڕانکارییەکان و پاشهاتەکانی هەیە بەهۆی تۆمارکردنی کولتور و سیستەمەکانەوە. بۆیە سەبژێکت لە سنووری فۆتۆدا توانای بینینی داهاتووی هەیە؛ بەهێزتر لە پێشبینی کردن\nپاش ناسینی کارتێز، ئێستا زیادتر باوەڕم بەم بۆچوونەم هەیە\nشتێکت پێدەڵێم: کاریگەریی فۆتۆ لە سنووری تێکنیکدا چیرۆکی دووری و ڕووناکییە، لێ بۆ ناوەڕۆک هەست و دەربڕین\nسەیرکە، چاو تەنها ئامێرێکی میکانیکییە. هەموو ئەوەی لێرەدا ئەیڵێم ئەوەیە کە چاو هیچ نییە جگە هۆیەک بۆ بینایی، بیناییەکی سروشتی. ئەوەی لە ناوەوەیە بڕیار لەسەر وێنەکە دەدات نەوەک چاو\nئاندرێ کارتێز_وەڵامێک بۆ پرسیاری چی نرخی وێنە دیاریدەکات"
  },
  {
    "id": 189,
    "p": 189,
    "idPoster": "https://lh3.googleusercontent.com/hcB-wiAVKM8U44dDho6Kcr5IAQTy5HHsUSkKXG3k3v_nL0uQr1GM7vbe7ifNLG8Do8rRmpTwgo1-fQBrlSXthofrInbpqC9yW87lkcviBHhNmS51yeftKSD1ii_erR6UVNjQ_gy0IA=w2400",
    "typeFilm": "film",
    "memberNameEnglish": "hasan-falah",
    "title": "‏Lion of the Desert 1981",
    "photo": "20201003_182218.jpg",
    "writingN": "حەسەن فەلاح",
    "nameF": "شێری بیابان ١٩٨١",
    "description": "\nڕۆڵی مصطفى العقاد لە وێناکردنەوەی عومەر موختار وەک بەرهەڵستکارێکی ناشیۆنالیستی ئیسلامی لە بەرەنگاربوونەوە لەگەڵ کۆلۆنیاڵیزم دا\nکارەکتەری عومەر موختار لە سنووری فیلمی (شێری بیابان) دا بەگژدا چوونەوەیەکی خۆڕاگرانەی پتەوە بە ڕووی فاشیزم دا، لە دەمی دانوستان لەگەڵ هێزی ئیتاڵییدا، ئەو بەندانەی لە دەمی موختارەوە دەبیسترێن، خۆیان لە دابینکردنی خوێندن و پاراستنی نێودەوڵەتی و پەرلەمانێکی نیشتیمانی و کشانەوەی داگیرکار (هێزی ئیتاڵی فاشیست) لەسەر خاکی (برقة) دا دەبیننەوە\nسەرەتا پێویستە بزانین کۆڵۆنیاڵیزم کار بۆ چی دەکات؟ کۆڵۆنیاڵیزم سیاسەتێکی حوکمڕانییە بۆ دەسەڵاتێکی دەرەکی، ئامانج لێی فراوانکردن یان هێشتنەوەی دەسەڵاتی حوکمڕانە بەسەر ناوچەکان و دانیشتوان، بە شێوەیەکی گشتی مەبەست لێی واڵاکردنی هەلی بازرگانییە لەنێوان سنوورەکاندا. دەوڵەتی داگیرکەر خاوەنی ویستی سوود وەرگرتنە لە سنووری دەوڵەتی داگیرکراو. لە ماوەی ئەم پڕۆسێسەدا، داگیرکەران هەوڵی سەپاندنی ئاین، ئابوری، و چالاکی تەندروستی خۆیان بەسەر ڕەسەنایەتی ناوچە داگیرکراوەکان دا دەدەن. هەندێک پێیان وایە ئەمە جووڵەیەکی ئەرێنی بووە بەرەو مۆدێرنیتە و کرانەوە بە ڕووی جیهاندا، هاوکات زۆرینە پێیان وایە ئەم جووڵانەوەیە بە ناوەندکردنی ئەوروپا و لارکردنەوەی سەنگی هاوکێشەکەیە بە ڕووی داگیرکەردا\nعومەر موختار محمد، ناسراو بە شێری بیابان، لەنێو کۆڵۆنیاڵە ئیتاڵییەکان بە (ماتاری) مەنیفە بانگ دەکرێت. موختار سەرۆک و پێشڕەوی جووڵانەوەی بەرگری دژی هێزی فاشیستی کۆڵۆنیاڵیستی ئیتاڵی بوو لە ناوچەی (برقە) ڕۆژهەڵاتی لیبیای ئێستە. موختار پێش داگیرکاری مامۆستا بووە و دواتر دەبێت بە سەرتیپ و ڕابەری هێزێکی چەکداری. موختار بەم ڕۆڵەی دەبێتە فیگەرێکی دیاری نێو جووڵانەوەی سیاسی-ئاینی بە ناوی (دوودڵ)، وە بە پاڵەوانی نیشتیمانی لیبیا و سیمبولی خۆڕاگری و بەرگری دادەنرێت لە سنووری دەوڵەتە عەرەبییە ئیسلامییەکاندا. لەسەرەتای ساڵی ١٩١١ (جووڵانەوەی بەرهەڵستکاری لیبی) ڕێکخست و بۆ ماوەی ٢٠ ساڵ ڕابەرایەتی ئەم جووڵانەوەیەی کرد دژی کۆڵۆنیای ئیتاڵی. دوای چەندین هەوڵ و تێکۆشانی هێزە ئیتاڵییەکان، موختار دەستبەسەر دەکرێت و لە ساڵی ١٩٣١ لە سێدارە دەدرێت\nگەر لە ڕوویەکی دیکەوە بڕوانینە هێزی کۆڵۆنیاڵیزم، دەبینین هۆکارێکی سەرەکییە بۆ پەرەسەندنێکی کۆمەڵایەتی-کولتوری. کۆڵۆنیاڵیزم لە زۆر کاتدا ڕۆڵی گەورەی لەو جێیانەدا دیوە کە لە ڕووی ژمارەی دانیشتوانەوە سەرەتایی بوون؛ بووە هۆکاری بەرزبوونەوەی ڕێژەی دانیشتوانێکی تێکەڵ لە ڕووی کولتوری و نەژادی، و دابەشکاری ناوچەیی لە ڕووی نەژادەوە، فەڕەنسای جەزائیری بە نموونە. لە ڕاستییدا لە هەر جێیەکدا هێزی کۆڵۆنیاڵیزم بوونێکی بەردەوام و ڕاستەوخۆی هەبووبێت، کۆمەڵگە فرە نەژادییەکان یان فرە ڕەگەزییەکان هاتوونەتە ئاراوە\nهەر لێرەدایە دەتوانین ئاماژە بەوە بدەین، بەندەکانی موختار خۆیان لە سنووری دەسەڵاتی نەتەوەیی و ئازادی لە خوێندن و زمانی دایکدا دەبیننەوە. موختار هێندە بەرهەڵستی لە داگیرکارییە ماددییەکان کردووە، هێندە سەرنجی نەخستووەتە سەر تێکەڵاوبوونێکی نەژادی\nعقاد لێرەدا و لە سنووری فیلمی شێری بیابان، بە شێوەیەکی ناڕاستەوخۆ سەرنجمان بەلای کۆمەڵە پرسێکی گرنگ دەبات، لەوانە بەرهەڵستکاری نەتەوەیی، بەردەوامی بەرهەڵستکاری، نوێکاری سەربازی، جووڵەی پاش-سەربەخۆیی دانیشتوان، و لە هەموویان زەقتر بریتییە لە پرسی کۆیلە بوون و بە کۆیلە کردن\nبەگەڕخستنی پڕۆژە ئیمپڕیاڵییەکانی نەتەوە ئەوروپییەکان بە ئامانجی دەوڵەمەندکردن و گەشەپێدانی ناوەند و پایتەختەکانی ئیمپراتۆرییەتەکەیان بوو. چەوساندنەوەی لایەنە نا-ئەوروپیەکان بۆ پشتگیریکردن لە ئامانجە ئیمپڕیاڵییەکان لەلای داگیرکەرانەوە قبووڵکراو بوو. دوو لە گەورەترین ئەجێندا ئیمپڕیاڵییەکان بریتی بوون لە بە کۆیلە کردن و بەستنی گرێبەستێکی نائازاد بۆ کارکردن لەژێر دەسەڵاتی داگیرکەر و بە مەبەستی سوود گەیاندن و خزمەتکردنی لایەنی دەسەڵاتدار. ئەم پرسەش بەڕوونی و ناڕاستەوخۆی لەنێو ناوەڕۆکی فیلمەکەدا خۆی دەنوێنێت\nلە ڕووی تەکنیک و بەرهەمهێنانی فیلمەکەوە، عقاد کارێکی باشی کردووە. هەڵبەت پێشووتر و لە ساڵی ١٩٧٦ فیلمی (پەیام)ی تایبەت بە پەیامبەری ئیسلام دەردەهێنێت، و دەنگدانەوەیەکی گەورە دەداتەوە و لەلای زۆرینەی ڕەخنەگران و ئاینناسانی ئیسلامی بە پەیامێکی گەورە ناوەزەند دەکرێت و سەرەڕای چەندین بەربەست و ڕێگیری بە یەکێک لە گرنگترین ئەو کارە مێژووییانە لەقەڵەم دەدرێت کە کاری بۆ پێناساندن و دەرخستنی ڕووی ئاینی نەتەوە و چالاکییەکی کۆمەڵایەتی کردووە\nهاوتای ئەو کارە، فیلمی شێری بیابان خاوەن پرس و ناوەڕۆکێکی سەرنجڕاکێشە، بەڵام دەکرێت ئاماژە بەوە بدەین کە ئەم فیلمە لە ڕووی تەکنیکەوە (سیناریۆ، ڕۆڵ بینین، سینەماتۆگرافی، مۆسیقا، هەڵە بڕی) چاوەڕوانی باشتری لێ دەکرا، چون پشووتر و لە کارەکانی دیکەی عقاد دا تەکنیک و ئەدائێکی پتەوتر دەبینرێت و بەهێزتر دەتبەنە نێو ناوەخن و پرس و باسەکانی نێو فیلمەکانەوە"
  },
  {
    "id": 190,
    "p": 190,
    "idPoster": "https://lh3.googleusercontent.com/GLn_pkXUQrzyH1NZ3ZPr9Y4xsDOWt3wSJGp43cG8_TOxkam80YLNP0rPoU8yEpqmq2FmzW318mI-8ROU2QQT5iLkuRUiuXMg9_n2HJFHh8qDuchXZh386ih5koE9bwIREbouNDTaIQ=w2400",
    "typeFilm": "film",
    "memberNameEnglish": "hasan-falah",
    "title": "Man of iron 1981",
    "photo": "20201003_181825.jpg",
    "writingN": "حەسەن فەلاح",
    "nameF": "پیاوی ئاسن 1981",
    "description": "\nسینەمای پۆڵەندا و ڕیاڵیزم، ڕۆڵی لە نیشاندانی جووڵانەوەی خوێندکاران و قوربانییدانی کرێکاران\nلە مانگی دوازدەی ١٩٧٠ حوکومەت لەناکاو بڕیاری هەڵکشانێکی بەرزی بۆ نرخی خواردەمەنییە سەرەتاییەکان دا، بەتایبەتیی وشکەمەنییەکان و بەرهەمە وشکەکان، کە بەدرێژایی ساڵ و پاش دروێنەکردنێکی خراپ لەو ساڵەدا هۆکار بوو. بەرزبوونەوەی نرخەکان بوویە جێی سەرسوڕمانێکی لەناکاو بۆ هاووڵاتییە ئاساییەکان، بەدیارییکراوی لە شارە گەورەکاندا\nخۆپیشاندان بەهۆی بەرزبوونەوەی نرخەکان ڕوویدا لە ناوچە و شارە باکورییەکانی وڵات. ڕژێمی دەسەڵات لەو ئاژاوە و وێرانکارییانە دەترسا کە دەستیان دەکرد بە سەرهەڵدان، کە بەهۆی پۆلیسی نهێنییەوە لەلای ڕژێم ببووە پرس؛ کە دەیویست مۆڵەتی وەڵامدانەوەیەکی توند بەرانبەر بە خۆپیشاندەران بەدەستبهێنێت و بەیاسایی بکات\nیانێک ڤیژنێسکی کە ناوێکی خوازراوە بۆ (زبیگنیەف ئیلگەنیوش گۆدلێفسک) لەلایەن هێزەکانی پاراستنەوە لە ساڵی ١٩٧٠ کوژرا لەماوەی خۆپیشاندانەکانی شاری (گدینیا). لەو دەمە بەدوا لە سەرانسەری وڵات ناوی دەنگیدایەوە لە سنووری شیعرێک بەناوی (چیرۆکی یانێک ڤیژنێسکی)\nفیلمی پیاوی ئاسن، سەرنجی جووڵانەوەی یانێک و کوڕەکەی دەدات. بڕیارەکانی دەسەڵات شەرمەزاردەکات بەرانبەر بە داواکاریی و ویستی کرێکاران و خوێندکاران. دەتوانین بڵێین فیلمەکە پشتگیرییە لە پرسێکی نەتەوەیی و سۆشیاڵیی؛ زەقکردنەوەی یەکانگیریی یەکێتیی کارە. ئەمە یەکەمین یەکێتیی بازرگانییە کە لەلایەن پارتی کۆمیونیستییەوە کۆنتڕۆڵ نەکرابوو\nدەبێت سەرنجی ئەوە بدرێت کە سینەمای پۆڵەندا لە پشتبەستن بە ژانرای ڕیاڵیزم براوەی یەکەمە. وەک سەدان نموونەی دیکە، فیلمی پیاوی ئاسن ڕووداوەکان زیندوو دەکاتەوە، ئەوەی ئەم ژانرایە زەق دەکاتەوە سەرکەوتنە لە دەرهێنانێکی گران و ژیریی دەرهێنەرە هۆشیارەکەیدا؛ بەجۆرێک ژانرای دۆکیۆمێنتاریی و دۆکیۆدراما وەک دوو لایەنی خۆڕسک و بەهێز بەرانبەریی دەکەن\nپێویستە ئەم سینەمایە فەرامۆش نەکرێت، شێواز و تێکنیک و ژینگەی بەرهەمهێنانی ئەم فیلمانە، یارمەتییدەرێکی گەورە و دۆستانە دەبن بۆ پرسە نەتەوەییەکانی کورد، بەتایبەتیی جووڵانەوە و شۆڕشەکانی\nپێویستە ئەم فیلمە نیشانبدرێت\n:بڕگەی یەکەم و دووهەم وسێهەمی هۆنراوەکە لە بنەڕەتی حەوت بڕگە\nکوڕەکانی گرابوڤێک، کوڕەکانی خیلۆنیا\nئەمڕۆ میلیشیاکان تەقەیان کرد\nبەجەرگیی ڕاوەستاین، بە ڕێکیی هاویشتمان\nیانێک ڤیژنێسکی کەوت\nبەسەر دەرگایەکەوە بەدرێژایی شڤێنتۆیانیسکا هەڵمانگرت\nبەڕووی پۆلیسەکان، بەڕووی تانکەکان\nکوڕەکان، کرێکارانی بەندەر، تۆڵەی هاوڕێکەتان بکەنەوە\nیانێک ڤیژنێسکی کەوت\nدەنگی تەقەکان، بڵاوبوونەوەی گاز\nبارینی گڕ بەسەر کرێکاراندا\nپیرەکان، منداڵان، ژنەکان دەکەون\nیانێک ڤیژنێسکی کەوت"
  },
  {
    "id": 191,
    "p": 191,
    "idPoster": "https://lh3.googleusercontent.com/xUiGBFR1AkJS8MLn7fDVXgafLEmT3wkSdTEDpyIOYOUD0lfGbw2j-vd1kBXSkRSvxLAgMAe2dtBseyymgmli4LPryA8XNqoAZnr8oHcI2f5DREmfiHGa8Bpnc_bFuVWjVcVXF_qhLQ=w2400",
    "typeFilm": "film",
    "memberNameEnglish": "hasan-falah",
    "title": "‏Halfaouine: Child of the Terraces - 1990",
    "photo": "20201003_182038.jpg",
    "writingN": "حەسەن فەلاح",
    "nameF": "چۆلەکەی سەربان - ١٩٩٠",
    "description": "\nکۆمەڵگە و مێینە، مێینە و دەسەڵات، هەژموونی پیاوسالاریی\nدەرهێنەری تونسی (فەرید بوغدیر) لە فیلمی (چۆلەکەی سەربان)دا سەرنج دەخاتە سەر تێمەکانی گەورەبوون و نێرسالاریی لە ڕۆژهەڵاتی ناوەڕاست و وڵاتی تونس بە تایبەت\nگرفتی گەورەکردنی تاک و نێرینە لە ڕۆژهەڵاتی ناوەڕاست لە تەمەنێکی سەرەتاییەوە دەست پێدەکات. تاکی نێرینە وەک جەوهەری دەسەڵات هەر لەگەڵ خەتەنە کردنیدا دەیکەنە (پیاو) بە واتای بوون بە بەرپرس و خاوەن هەڵوێست؛ لە قۆناغی دواتریشدا نێرسالاریی وای تێدەگەیەنێت پێویستی بە دوورکەوتنەوە لە دوو حاڵەت هەیە؛ گریان و تێکەڵاوبوونی ژنان\nسیستەم (نێرسالاریی ناوەندگەری) منداڵەکان وا پەروەردە دەکات کە سێنتەر و چەقی خێزان، کۆمەڵگە، و وڵات نێرینەکانن. ئەوانەی پێیان دەوترێت باوک و برا و مەلا خاوەن بڕیارن و تاک بەرانبەریان دەبێت بێدەنگ و ژیر گوێبگرێت. لەم فیلمەیشدا پڕۆسەی بەپیاوکردن لە ژینگەیەک کە نێرینە تیایدا ناوەندە بەسەر کۆی کایە کۆمەلایەتییەکاندا ڕەنگ دەداتەوە. بەڵام پرسیار ئەوەیە ئەم ناوەندە چەندێک ڕێک و دروست بەردەوام دەبێت؟ لێرەدا بوغدیر وەڵامی ئەم پرسە دەداتەوە و سەرنج دەخاتە سەر جوانی و خۆشەویستی و شکۆی ژن\nکارەکتەری سەرەکی (نورا) لاوکۆیەکی تەمەن سیازدە ساڵانە و لە منداڵییەوە لە ژینگەیەکی مێینەدا گەورە بووە، تاوەک ئەم تەمەنە لەگەڵ دایک و مێینەکانی خێزانەکەیدا لەو گەرماوە خۆی دەشوات کە تایبەتە بە ژنانی گەڕەک. نورا دەبێتە ناوەندێک بۆ بەستنەوەی ژیانە کۆمەڵایەتییە جیاوازەکان؛ ژینگەی نێر و مێینە پێکەوە دەبەستێتەوە. پەیوەست بە ناونیشانی فیلمەکە کارەکتەری نورا دەریدەخات (چۆلەکەی سەربان) مەبەست لێی ئەو چاوەیە کە خاوەن ڕووانینێکی فراوانترە لەوانی دیکە، توانای بینینی ئەو شتانەی هەیە کە تاکەکانی دیکەی لێیان قەدەغە کراوە\nگیرسانەوەی نورا لەم تەمەن و کاتەدا هاوسات کەسایەتی شەرمن و ناتەواوی، هەردوو کۆمەڵەی ژنان و پیاوان وەک دوو هاودژ پێکەوە دەبەستێتەوە. نورا دەبێتە هۆکارێک بۆ تێگەیشتنی بینەر و نیشاندانی وەڵامی ئەو پرسە کۆمەڵایەتییانەی کۆمەڵگە خۆی لێیان ون دەکات، هاوکات نورا خۆی بێ وەڵامە و پێشهاتەکان بۆچوون و سەرنجەکانی تێکدەدەن\nنورا لە کۆمەڵەی ژنانەوە بەرکەوتنی لەگەڵ هاوژیانی دەبێت، سۆزی دایک و خود وەک جوانیی مێینە، ئارام ڕایدەگرن. ئەو پەی بەوە دەبات (مێ) سەرچاوەیەکی بنەڕەتییە بۆ تێگەیشتن لە جوانی؛ پەیبردن بەو ڕەفتارانەی تاک کە چوون بەرەو جوانیی دەکەن بە هەڵوێست. لە ڕووانینی نورا و زمانی ژنانی گەڕەک ئەو ڕاستییە دەبینرێت کە مێینە خۆرهەلاتییەکان لە ژینگەیەکی نێرسالارییدا خاوەن کەسایەتییەکی لاوازن و بە پشتبەستن بە خۆشویستنی (نێرینە) دەسەڵاتی خۆیان دەسەپێنن. ئەوکاتەی مێ لەم ژینگەیەدا پێگەی پتەو دەبێت تەنها ئەو کاتەیە کە دەبێتە دایک؛ دایک وەک خولقێنەری نێر\nلە کۆمەڵەی پیاوەکاندا نورا بەرکەوتنی لەگەڵ توندییەکان زیاد دەکات، پیاوان قاڵن بە لێدان لە یەک و ململانێی سیاسی و ڕووانین بۆ مێ وەک ئامڕازی چێژ. هەمووان بۆ دەستکەوتنی هەواڵ و بۆن و هەستی مێینە پەنا دەبەنە بەر نورا و دەیکەنە ناوەند و پردێکی پەڕینەوە بۆ نێو هەست و دونیای ژنانە، بۆ هەوڵدان بە گەیشتن بە تێرکردنی حەزەکان. ئەم بەرکەوتنانە ڕووە جیاوازەکانی تاکە نێرینەکانمان بۆ دەردەخەن لە کۆمەڵگەی ڕۆژهەڵاتییدا؛ تاکە نێرنەکان ئەوانەی ناوەندی خێزان و کۆمەڵەن لەبەر شکۆ پاڵ بە نێرسالاریی دەدەنەوە و لە ژێر سێبەری خەونی گەیشتن بە زۆرترین مێینە بیر دەکەنەوە. نورا دەریدەخات کە ڕووداوەکان لە زەمینەیەکی سستی هۆشیاری کۆمەڵایەتییەوە سەریان هەڵداوە و دژیەکەکان ڕووکەشیین\nبەم شێوەیە نورا خۆی لەنێوان دوو کۆمەڵەی گرنگ و هەستیاری کۆمەڵگەدا دەبینێتەوە، هاوکات لەلایەن هەردوولاوە ڕەت دەکرێتەوە و جێی دەبێتە ناوەند و وەهمێکی کۆمەڵایەتی کە لە گشت لایەکەوە بەکاردەهێنرێت. ئاوێزان بوونی شانۆ و سینەما، رۆڵێکی زیندووکەرەوە دەبەخشن بە ڕووداوەکان؛ ئەوەی ڕوویدا وەک خۆی. لە ڕاستییدا دەتوانین بڵێین سینەما لە وڵاتەکانی ڕۆژهەڵاتی ناوەڕاست ڕۆڵێکی گەورەی دیوە لە وێناکردنەوەی دیاردە و ڕووداوەکانی ڕۆژانەی نێو کۆمەڵگە. بەم شێوەیە دوڕدۆنگییەکان ئەوانەی نوها بەریان دەکەوێت وەک شانۆیییەکی تۆقێنەر، داستانە عەرەبییەکانی پێش خەوتن، دەبنە شانۆیەک و تیایدا ئەوەی دەبینرێت سێ سیمبولی سەرەکیین؛ ژن، پیاو، خوێن\nبوغدیر هەموو ئەمانەی بە شێوەیەکی تەنز ئامێز و ڕووخۆش نمایش کردووە. بەرپرسانە هەستە وروژێنەر و سێنشواڵییەکان، واقیع و بەرکەوتە کۆمەڵایەتییەکان دەخاتە ڕوو. کولتور و شێوازی ژیان و ژینگەی عەرەبستانی تونسی بە دروستی بەرجەستەی دیمەنەکان بوون و هەموو ئاماژە و بۆچوونەکان دالن لە هەڵوێستی کەسایەتیی ناوچەیی\nهەڵهاتن بە واتای ئازادی گرنگترین پەیامی کۆتایی فیلمەکەیە\nبە شێوەیەکی فەرمی ئەم فیلمە هەڵسەنگاندنی بۆ نەکراوە و لە دیمەنی نیمچەڕووت پێکهاتووە، دیاردە و ڕووداوەکان بۆ هەموو تەمەنێک گونجاو نین و بینینیان لەژێر چاودێرییدا دەبێت"
  },
  {
    "id": 192,
    "p": 192,
    "idPoster": "https://lh3.googleusercontent.com/LoBMplORHHgbh6pPVtfz5Su86oT0Nl09TILgKtBIOpCsDPmvY3l4EessWjWI9Od7Tp4wQ1BLvODeJpNSBZ5L1_haWvHuw0bIdTOTBVzRKra4PphwNMblxpJkAe-OjwSNzL3MQXHoyQ=w2400",
    "typeFilm": "film",
    "memberNameEnglish": "hasan-falah",
    "title": "‏Pictures of the old World  1972",
    "photo": "20201003_182102.jpg",
    "writingN": "حەسەن فەلاح",
    "nameF": "وێنەکانی جیهانی پیر  ١٩٧٢",
    "description": "\nشیکردنەوەی فیلمی وێنەکانی جیهانی پیر\nدوشان هاناک کار لەسەر فۆتۆ دەکات. ئەو یەکێکە لەو دەرهێنەرە سلۆڤاکییانەی کە لە سنووری خۆیدا خۆرە. لە ساڵی ٢٠٠٠ ڕەخنەگرانی سلۆڤاکیی ئەم فیلمەیان بە باشترین فیلم دیاریی کرد لە مێژووی سینەمای خۆیان\n فیلمە دۆکیۆمێنتارییەکە تاوەک ساڵی ١٩٨٨ بینین و نمایشکردنی بە هەموو شێوەیەک قەدەغە بوو. لێرەدا ناتوانرێت سەد دەر سەد بڕیاری ئەوە بدرێت کە ئەم فیلمە خاوەن پەیام و ئاڕاستەیەکی پڕوپاگەندەیییە، چونکە ڕاستەوخۆ ژیانی تاکەکان دەگوازێتەوە، هەر ئەمەیشە کاری فیلم و ژانرای دۆکیۆمێنتاریی\nهاوکات سەرنج و تێبینی دەخاتە سەر ڕەوش و دۆخی ئەو کەسانەی بەهۆی سیستەمی سۆشیاڵیستییەوە لەژێر بارێکی گراندا دەژین، کە دەکرێت خوێندنەوەی وردتر و مێژووییانە بۆ ئەم چوارچێوەیە بکرێت بۆ گەیشتن بە وەڵامی ئەوەی ئەم فیلمە بەشێک بووە لە جەنگی سارد یاخود تەنها گواستنەوەی واقیعە؟\nدۆکیۆمێنتارییەکە سەرنج دەخاتە سەر ژیانی تاکەکان، بەتایبەتیی ئەوانەی تەمەنیان هەڵچووە و لە لێواری مردندان. لێرەدایە دوشان دێت و پرسیار لە ژیان و واتای بوون دەکات. کەسایەتیی و دۆخە جیاوازەکان کۆدەکاتەوە و هەوڵی وەرگرتنی وەڵام دەدات. ئەوەی جێی سەرنجە زۆربەی ئەوانەی پرسیاریان دەربارەی واتای ژیان لێ دەکرێت، یان دەڵێن نازانم ژیان چییە وە یاخود دەڵێن لە بیرم چووەتەوە!. ئەوەی دەمێنێتەوە پێیان وایە تەندروستییەکی باش ژیانە\nتێکنیک، سینەماتۆگرافی و ئەو فۆتۆیانەی گیراون بێهاوتان. هەر ئەمەیشە وای کردووە زۆرینەی ڕەخنەگرانی سلۆڤاکیی دەنگ بدەن بەوەی ئەم فیلمە باشترین فیلمی وڵاتەکەیانە\nناونیشانی فیلمەکەم بە جیهانی پیر وەرگێڕاوە، چونکە ناوەڕۆک پەیوەستە بە باس و ژیانی ئەو کەسایەتییانەی لە تەمەنی پیرییدا دەژین. دەکرێت ناونیشانەکە بەم شێوەیەش وەربگێڕدرێت: (وێنەکانی جیهانی کۆن). بەڵام من پێم باشتر و جوانتر و بەهێزترە کە وشەی پیر لەبری وشەی کۆن لێرەدا بەکاربهێنرێت بە مەبەستی دەلالەت کردن لە ناوەڕۆک وەک توخمێکی سەرەکیی فیلمەکە"
  },
  {
    "id": 193,
    "p": 193,
    "idPoster": "https://lh3.googleusercontent.com/O6CWzEEx7gmcIt9-B6bxc5uhRNuvREaBvgTyl2xN4BP64tdhP70lbeQvAg-Ypj8yHvYgg-QMd3YzQn67ci6ZlW13RMCEVYQOvf1-cRRPLRgM8_A_FdCSLVzk2OgIViPRb0eIZHGxYA=w2400",
    "typeFilm": "film",
    "memberNameEnglish": "hasan-falah",
    "title": "‏Tea with Mussolini 1999",
    "photo": "20201003_182128.jpg",
    "writingN": "حەسەن فەلاح",
    "nameF": "چاخواردنەوە لەگەڵ مۆسۆلینی ١٩٩٩",
    "description": "\nشیکردنەوەی فیلمی چاخواردنەوە لەگەڵ مۆسۆلینی\nپەیوەندییە سۆزدارییەکەی نێوان کۆمەڵەی هونەریی-پەسەندی ئینگلیزی و فلۆرەنس لەلایەن هەورەکانی جەنگەوە بەرەو تاریک بوون دەچێت. بەڵام لەم ساتەدا هەتاو هێشتا شەوق لەسەر گۆڕەپان و پەیکەرەکان دەداتەوە، و دیکتاتۆر مۆسۆلینی ئەو پیاوە شکۆدارەیە کە وا دەکات شەمەندەفەرەکان لە کاتی خۆیاندا بجووڵێن\nلە پێشەکی فیلمەکەوە\nکۆی پڕۆسێس لە سنووری دەسەڵاتێکی مۆنۆکراسی یاخود دیکتاتۆرشیپ، پێکهاتەیەکە لە تەقەلوباتی سیاسی و بڕیاری دوابڕاو. لێرەدا هەژموونی فاشیزم بە شێوازێکی کۆمیدیای ڕەخنەگرانە هێزی بەسەردا دەسەپێندرێت و کاریزمایی-بوونی پووچ دەکرێتەوە\nفیلمەکە جوانە، بەڵام دەتوانم بڵێم ئامادەکارییەکی تەواوە بۆ ئاڕاستەکردنی سۆزی جەماوەر و ئینتیما بۆ ئایدیۆلۆجییەکی دیاریکراو و نەتەوەیەک. لە ڕاستییدا کۆی پەیام و ناوەڕۆک پێویستییان بە چوارچێوەیەک هەیە کە لە خزمەتیدا کار دەکەن، ئەوەش جەوهەری دروستکردنی هۆ و هۆکارە. ئەمەشە وا دەکات ئەم ئاڕاستەکردنە بە جەنگێکی دەروونی لەقەڵەم نەدەین\nلە فیلمەکەدا بەرکەوتنێکی بەردەواممان دەبێت لەگەڵ کەسایەتی و ڕەوشت و ویستی جیاواز. هەمەجۆرییەتی ئەم کولتورە لە ژیانکردن و باوەڕی هەر تاکێک، پەیامی هاوژیانی و شەڕکردن دژی فاشیزم و دیکتاتۆرییەت دەبەخشێت\nشیعرەکانی شەیکسپیر، نیگارەکانی پیکاسۆ و ماری پیرۆز، پەیکەرەکانی دەیڤد، سەرمایە و دەسەڵات، هەژموون و تاکڕەویی، سۆز و وەفا، ئەخلاقی کۆمەڵایەتی، خۆشەویستی، هونەر، ئازادی، جیاوازی ئاینی، چینایەتی، هەموو ئەمانە لەم فیلمەدا"
  },
  {
    "id": 194,
    "p": 194,
    "idPoster": "https://lh3.googleusercontent.com/7cdZpyOnS4R8hMPK9sNou1hxNFJPQae8dPv7WlzzP2nW37tAxeAELDojfhmVPu3Xt75P1aNwGH21AnW2MmIvBww8nx-rBth_1WPNSUh5SG7Xp_xG5plBbh5xSGhuGlVA362eNUVN5A=w2400",
    "typeFilm": "film",
    "memberNameEnglish": "hasan-falah",
    "title": "‏Pitbull: Last Dog 2018 ",
    "photo": "20201003_182418.jpg",
    "writingN": "حەسەن فەلاح",
    "nameF": "پیتبوڵ: کۆتا سەگ  ٢٠١٨",
    "description": "\nسینەمای پۆڵەندا و فیلمی پیتبۆڵ: کۆتا سەگ\nگەر کەمێک ورد ببینەوە، تێبینی ئەو ئاوڕدانەوەیە دەکەین کە سینەمای پۆڵەندی بەلای سینەمای ڕووسی و سۆڤیەتییدا داویەتییەوە. هەموو ئەمانە لە ناوەڕۆک و دیمەنسازیی و پڕوپاگەندەکانیدا بەدیدەکەین\nوێڕای هەموو پڕوپاگەندەکان، وەک هەمیشە، سینەمای ئەوروپا و پۆڵەندی بەتایبەتیی کۆی ژانراکانی پەیوەستن بە گەڕانەوە بۆ واقیع و گرنگیدان بە ڕیاڵیزم. ئەوەتا لە فیلمە کوشتار و تاوانەکانیشیاندا وێنای ئەو دیمەنە دەکەن کە دەڵێت: هەمووان بەرانبەر بە واقیع وەک یەک بەرانبەر بە هەموو، ئەم دیمەنەی دووەمیش لە سینەمای هۆڵیووددا بەرجەستە و ڕوونە، فیلمەکانی جۆن ویک بە نموونە\nبە ڕادەیەکی زۆر دیار لە کۆی گشتی و چوارچێوەی پڵۆت و نووسینەکاندا، ئەم سینەمایە خۆی لە ڕووداوە ڕاستەقینەکان نزیک دەخاتەوە\nئەوەی جێی سەرنج و ڕەخنە بێ، شێوازی دیزاینکردن و دانانەوەی پۆستەرەکەیەتی. لە ڕاستییدا وەک ڕەگەزێکی سەرەکیی لە جیهانی سینەمادا لە پۆستەر دەڕوانرێت، سادەیی و کاریگەریی دەبێت خاڵی سەرەکیی پۆستەر بن و لە پۆستەری ئەم فیلمەدا بوونیان نییە\nئەم فلیمەش ببینن، توندە و !پڕە لە خوێن و زمانی ڕەق و چێژبەخشە"
  },
  {
    "id": 195,
    "p": 195,
    "idPoster": "https://lh3.googleusercontent.com/CecZ38VfLWbx_I6XUwi-P_CVQ-oSRTJ3WYRZYw_8kKMIvZzRhLBCb-QKHS2gJUv8_hdBjHiRU27VVLaS5WICFfnNnTJT_9fEcD8mRCgSvn05sE9Yh2KKadrcwSx6HOuhTJ44Rq7kfg=w2400",
    "typeSeries": "series",
    "memberNameEnglish": "hasan-falah",
    "title": "‏The Alzheimer's Project 2009",
    "photo": "20201003_182252.jpg",
    "writingN": "بەرهەم حەسەن",
    "nameF": "پرۆجێکتەری بیرچوونەوە ٢٠٠٩",
    "description": "\nشیکردنەوەی زنجیرەی پرۆجێکتەری بیرچوونەوە\nزنجیرەی (پرۆجێکتی ئالزەهایمەر) تەواوکار و یاریدەدەرە بۆ دیسیپلینە زانستی و ڕێکارە دامەزراوەییەکان، کە بەهۆیانەوە زیاتر لەم نەخۆشییە تێدەگەین و بەرپەرچی دەدەینەوە. سووڕی دۆزینەوە و شیکاریی و چارەسەر و بەرەوپێشچوونەکان لە ماوەی سەدە و چەندین دەیە نیشان دەدات.زنجیرەکە سەرسوڕهێنەرانە هاوشێوەی پاکێج، تەنها لە یەک وەرزدا دابەش دەبێت بەسەر دوو بەشی سەرەکییدا؛ یەکەم بەش دەچێتە نێو ژیانی ئەو خێزانانەی بەم نەخۆشییەوە دەناڵێنن و ئەزموونی ژیانکردن لەگەڵ ئەم نەخۆشییەدا شی دەکاتەوە. هەرچی بەشی دووەمە، کە بە (ئیپیسۆدە تایبەتەکان) دەستنیشان کراوە ڕۆدەچێتە نێو جیهانی بواری تەندروستیی و کلینیکی، هاوشانی کاری توێژەر و پزیشکەکان بە وردی سەرنج دەخاتە سەر ڕێکارە تەندروستیی و تاقیگەییەکان و چەمکە زانستییەکان شی دەکاتەوە\nئەوەی زیادتر سەرسوڕهێنەرە بەرەوپێشچوونێکی خێرایە لە ناسینەوە و دۆزینەوەی چارەسەرەکان. کاتێک سەرنجی ئەوە دەدەیت ئەم زنجیرەیە دەیەیەک لەمەوبەر و لە ساڵی ٢٠٠٩ بەرهەمهاتووە، هەستێکی فزووڵیی داتدەگرێت بۆ ئەوەی زیادتر لەسەر پێشهات و چارەسەرەکانی نەخۆشیی ئالزەهایمەر بزانیت لەم کاتەدا\nباوەڕم پێ بکە، دوای تەواوکردنی ئەم زنجیرەیە هەست دەکەیت کە پسپۆڕی لەو !نەخۆشییە دەماریی و بۆهێڵییانەی ئامانجیان مێشک و دەمارەخانەکانە"
  },
  {
    "id": 196,
    "p": 196,
    "idPoster": "https://lh3.googleusercontent.com/aXsMGvh1pVu8GAWpq59xd1KdYmLUxwUgg-nnL4Y5gvRu_84ctw1eP6ouTUV1Bax6dZXpvSGFGBAONAEDcgNRyJ0mPeR5KA30OTrQOlN9WyAubO8a2Ymn-uzIQ7hqbFXT5cwl7zL0Tw=w2400",
    "typeFilm": "film",
    "typeTop": "top",
    "memberNameEnglish": "barham-hasan",
    "title": "fight club (1999)",
    "photo": "fightClub.jpg",
    "writingN": "بەرهەم حەسەن",
    "nameF": "یانەی شەڕکردن (1999)",
    "description": "\nدەرهێنەر : دایڤید فینچەر\nچیرۆکی فیلمەکە :باس لە کارمەندێکی ئۆفیس ئەکات کەناوی نییە ئەمەش مانای ئەوەیە ئەگونجێ هەرکەسێک بێت کە ڕۆڵی چیرۆک بێژە بێناوەکە  (ئێدوارد نۆرتن ) ئەیبینێ   کە شەوانە خەوی لێ ناکەوێ و  هەوڵی ڕێگەیەک ئەدا بۆ گۆڕین و باشتربوونی ژیانی ،چاوی بە سابوون دروستکەرێک بە ناوی تایلەر دۆردن (براد پیت) ئەکەوێ و ئەبنە هاوڕێ و یانەیەکی شەڕکردنی شەوانە دا ئەنێن  و دواتر ئەبنە گروپێکی گەورە و کاری جیاوازتر ئەکەن\n کاست : براد پیت (تایلەر دۆردن  _ ئێدوارد نۆرتن نۆرتن( چیرۆکبێژەکە)\nڕەیتینگ : 🌟8.8\nدەرهێنەر : دەیڤید فینچەر\nشیکردنەوە و ڕوونکردنەوە ( سپۆیڵ )\nچیرۆک بێژەکە کەسێکی دەروون نەخۆش (سایکۆپاس) بوو  و شەوانەش نە ئەخەوت ئەمەش وای لێکردبوو حاڵەتەکەی تەواو خراپتر بێت بۆیە ڕووی لەو شوێنانە ئەکرد کە نەخۆشی درێژخایەنیان هەیە و هەست بە ئازار بکات بەمەش زیاتر هەست بە بوونی خۆی بکات ئەیویست بە دەڕبڕینی هەست لەگەڵ نەخۆشەکان حاڵی باشتر بێت و خەوی لێ بکەوێت بەڵام سوودی نەبوو و حاڵی خراپتر بوو تا گەشتە ئەو حەدەی مێشکی وێنەی وا  درووست بکات کە لە ڕاستیاا بوونی نیە !\n کە زیاد لە ٥جار تایلەر دەر ئەکەوێ(وەکو پرتەیەک تایلەر  پێش ئەوەی بەتەواوی  بێتە نێو ژیانی چیرۆک بێژەکەوە ئەتوانن لە یوتیوب بینەری بن ،بێت شیکردنەوەی ڕووداوەکان بە خاڵ\n- تایلەر دۆردن لە ڕاستیا بوونی نەبوو  ، تەنها لە مێشکی نۆرتنا بوونی هەبوو و نەفسی خۆی بوو هەموو دیمەنەکانی تایلەر تەنها لە دیدی نۆرتنەوە ئەبینران تەنانەت یەکەم بینینشی لە ناو فڕۆکەکە تەرکیزتان کردبێ پیاوێکی تر بوو گۆڕا بۆ تایلەر ، هەر کارێک  کە تایلەر ئەیکرد خودی نۆرتن خۆی بوو وای ئەبینی ، بۆیە ئەم نەخۆشیە نۆرتنی\n کردبوو بە دوو کەسایەتی جیاواز و گەر دیقەت بەی جانتاکەی جانتاکەی هەردوکیان هەمان شێواز  و ڕەنگ بوو واتە ئەکرێ لەگەڵ نەفسی خۆیا ڕێک بن ، بەڵام بە گشتی جیاواز بوون تایلەر کەسێکی سپۆرت و ڕەنگی جلی ڕەنگاو ڕەنگ بوو خۆی ڕەنگی تاریکی لەبەر ئەکرد ، دەربڕینی هەستیشیان جیاواز بوو بۆ‌ ئەو ئافرەتەی خۆشیان ئەوێت\n- دوای ئەوەی نەیتوانی هەست بەو ئازارە بکات لای نەخۆشە درێژخایەنەکان ویستی هەست بە ئازاری ڕاستی بکات ، دروستکەری یانەی شەڕکردن هەر خودی نۆرتن بوو  کە لەخۆی داوە و خەڵک لێی کۆ بونەتەوە دواتر بووە سەرۆکی یانەی شەڕکردن و گروپی ئاژاوەگێڕەکانیش\n-نۆرتن بێ ئاگا بوو لەوەی خۆی سابوون دروستکەرەکەیە ، زۆربەی شەوەکان خەریکی سابوون دروستکردن بوو وای ئەزانی خەوی زڕاوە ، دواتر دەرئەکەوێی تایلەر شوقەکەی تەقاندۆتەوە ئەمەش واتە  نۆرتن  شوقەکەی خۆی تەقاندەوە دواتر چووە بینایەکی چۆڵی وێران بۆ ژیان کردن !\n-ئالۆزترین بەشی فیلمەکە دیمەنی کۆتایییە کە نۆرتن ئەزانێت تایلەر تەنها لە مێشکی خۆیا بوونی هەیە و زاڵ بووە بەسەریا ئەیەوێ بیوەستێنێت و خۆی کۆنترۆڵی خۆی بگرێتە دەست ،  دەمانچەیەک ئەخاتە نێو دەمی بەرەو ڕووی مێشکی تایلەر ئەمە ئەبینێ ئەیەوێ ڕێی لێ بگرێ ئەڵێی تۆ هەردوکمان ئەکوژیت !\n ( واتە قەناعەتی بەخۆی هێناوە تەقە بکات تایلەر ئەمرێت)بەڵام نۆرتن پێش ئەوەی تەقەکە بکە ئاڕاستەی چەکەکە بەرەو لای چەپ و ڕوومەتی ئەگۆڕێت بەم شێوە کە تەقە ئەکات تایلەر ( کۆنترۆڵکەری مێشکی ) ئەکوژێت و خۆشی فیشەکەکە لە ڕوومەتی دێتە دەرەوە توشی خوێنبەربوونی ئەکات\n-کۆتا دیمەن تایلەر لە بەرگی نۆرتنا هەموو بیناکانی دەوروبەری بۆمب ڕێژ کردوە کاتێک سەیر ئەکات ئەتەقنەوە کات نەماوە بۆ ئەوەی پوچەڵیان بکاتەوە"
  },
  {
    "id": 197,
    "p": 197,
    "idPoster": "https://lh3.googleusercontent.com/DROM7SpblkM7zRLP6z6H9tgPizCKXf_l3T7ohfqlCPUO3QjXMoUHb-qLmuntoJepETcV1d6gpCndZ6CtX7l1mAiAo1O_MhwklaAyO1wZ6Zz9id8EPh_yqp7lNVIVgOUN8Vt_-KufeQ=w2400",
    "typeSeries": "series",
    "memberNameEnglish": "barham-hasan",
    "title": "sherlock holmes",
    "photo": "sherlokHolmes.jpg",
    "writingN": "بەرهەم حەسەن",
    "nameF": "شێرلۆک هۆڵمز",
    "description": "\nناوی ئیپسۆد : بووکە بێ بەزەیەکە\nسیزنی 4 : ئیپسۆدی سفر\nناساندن و ڕوونکردنەوەیەک ( بێ سپۆیڵ ) : ئەم ئەلقەیە تایبەتە دواتر بڵاو کراوەتەوە لە نێوان سیزنی ٣و٤ە و پەیوەندی بە مۆریاتیشەوە هەیە باس لە دوو سەدە پێشتر و  کەیسێکی حل نەکراوی لە ساڵی  ١٨٩٥ ئەکات کە شێرلۆک لە سەردەمە ئەیەوێت چارەی بکات  ، ئافرەتێک بە جلی بوكێنیەوە تەقە لە خەلک ئەکات وخۆی ئەکوژێ لە پێش چاوی خەڵکدا بەڵام دواتر ئەگەڕێتەوە چەند پیاوێک ئەکوژێ لە کاتێکدا تەرمەکەی لە شوێنی خۆیەتی ! \nلێرەوە سپۆیڵە !\nشیکردنەوە : شێرلۆک بۆ ئەوەی کەیسێکی ١٢٠ ساڵ پێش ئەوکاتە ( ٢٠١٤)  چارە بکات بڕێکی زۆر کۆکاین ئەخوات و ئەچێتە نێو کۆشکی بیردکردنەوەی واتە خەیاڵی خۆی  ( ئەوکاتەی مایکرۆفت بە تەیارە دووری ئەخاتەوە و کاتی گەڕانەوەی مۆریاتی دوای مردنی ) بۆ ئەمەش چەند خەونێک لە ناو یەکا ئەبینێت لە هەستانەوەی هەر یەػەیان لە ناو خەونێکی ترایە بۆ ڕوونکردنەوەی خەونەکان ئەیکەینە ٣ بەش یان ٣ جیهان (راستی واتە ئەوکاتە ، خەونی یەکەم  ١٨٩٥  کە لێرەش مۆریاتی مردووە ، لە خەونی یەکەمیشا خەونی دووەم ئەبینێت مۆریاتی زیندووە ) لە خەونی  یەکەمدا ١٨٩٥ شێرلۆک کەیسی بوکەکەی پێ چارە ناکرێی لەوێش کۆکاین ئەخوا و ئەچێتە نێو کۆشکی بیرکردنەوەی بۆ ماوەی ٢ ڕۆژ   تاکو ئەچێتە خەونی دووەم مۆریاتی دێتە ماڵەکەی  چۆن ئەزانی خەونی دووەمە ؟\n- مۆریاتی لە خەونی یەکەمیشدا مردوە\n- دیمەنەکە ئەلەرێتەوە ئەمەش ئاماژەیە بەوەی خەونێکە \n- مۆریاتی چەکە ئەخاتە نێو دەمی و ئەڵێ کەیسی بوکەکە چیت بیر ئەهێنێتەوە مەبەستی ئەوەیە هەردوکیان مردوون و گەڕاونتەوە ( گەڕانەوەی مۆریاتی لە جیهانی یەکەم واتە واقع  ئەوەی ئەڵێت miss me )\nلە خەونی یەکەمدا مۆریاتی بە چەک نەمردوە بەلکو بە کەوتنە خوارەی لە تاڤگەی ڕایبانک مردووە\nلە خەونی دووەمدا مۆریاتی فێڵی بووکە بێزەیەکە بۆ شێرلۆک ڕوون ئەکاتەوە  ،شێرلۆک کە بەخەبەردێ لە  خەونی  ٢ەم ئەگەڕێتەوە ڕاستی  و ناو فڕۆکەکە ،بەهۆی زۆری کۆکاینەکەوە دیسان خەون ئەبینێتەوە و ئەگەڕؽتەوە خەونی یەکەم و \n وا ئەزانێت ئەوەی ناو فرۆکەکە (ڕاستی ) خەونێک بووە دواتر ماری هاوسەری جۆن  پەیوەندی پێوە ئەکات شوێنی پڕ لە ئافرەت \nشێرلۆک  فێڵی بوکەکە ڕوون ئەکاتەوە ( یارمەتی دەری هەبووە  ٢ چەکی پێبووە چەکی دەستە ڕاستی لە دەمیا بوووە بە دەستە چەپ تەقەی کردوە یارمەتی دەرەکانی وا دەریان خستوە کە مردووە و تەرمێ تر دا ئەنێن لە جیاتی  دواتر مێردەکەی ئەکوژێت وەک ئەوەی لە مردن گەڕابێتەوە دواتر لەسەر داوای خۆشی ئەکوژن و لە جێی تەرمەکە دای ئەنێن لە مەیتخانە تاکوو گومان دروست نەبێ کە خۆی نیە و هاوڕێکانی کارەکەی بۆ تەواو ئەکەن و خۆشی مردوە ، هۆکاری ئەوەی ئەم ئافرەتانە وا ئەکەن خراپی مێردەکان و پیاوەکە ئەمانیش تۆڵە ئەکەنەوە  )\nدواتر مۆریاتی ئەبینێت ( ئەچێتە خەونی  دووەم ) بەخەبەر دێ  ئەگەڕؽتەوە ٢٠١٤ ( ڕاستی ) بەڵام ئەمەش خەونێکە هەر ، کۆتا خەون بینینیشی لەسەر لوتکەی تاڤگەی ڕایبانکە ( خەونی دووەمە ..ئەزانێت کە خەونە و ڕاستی نیە لێرە )\nمۆریاتی ئەخەنە خوارەوە لەگەڵ جۆن و خۆشی بۆ ئەوەی بەخەبەر بێت لە تاڤگەکە خۆی ئەخاتە خوارەوە ( دیمەنی کەوتنە خوارەوە لە شوێنی بەرز بەخەبەرت ئەهێنێ ) ئەگەڕێتەوە ڕاستی و لە فرۆکەکە دا ئەبەزێ  و تەکید ئەکاتەوە مۆریاتی مردووە و ئەوەشی هەیە فێڵی  مۆریاتین کە بەڕێوە ئەچێ لە لایەن هاوڕێکانی مۆریاتی دوای مردنی  وەکو بوکە بێ بەزەیەکە مۆریاتی لە خەونی دووەم لەسەر تاڤگەکە بە شێرلۆک ئەڵێ راستە من مردووم بەڵام لە خەونەکانت هێشتا زیندووم\nلە کۆتایدا دیمەنێکی خەونی یەکەم ١٩٨٥ پیشان ئەدا شێرلۆک ئەلێ درکم کردوە لە زەمەنێکی تردا بوونم هەبووە ( کاتێک بە خەون گەڕایەوە بۆ ٢٠١٤ ) ئەوەی جێی پرسیارە   کۆتا دیمەن شێرلۆک جل و ستایل و قسەکردنی هی ١٨٩٥ن  جادە و خەڵک و پاسەکان ٢٠١٤ەیە..!؟؟\nپەیامی ئەم ئەڵقەیە :  ڕوونکردنەوەی مردنی مۆریاتی و چەنەها فێڵی  بۆ دوای مردنی جێ هێشتووە.  شێرلۆک ئەڵێ هەموو ئامانجێک قوربانی لە پێناودا ئەدرێ   بوکەکە و مۆریاتی  بۆ ئامانجەکەیان  خۆیان کردە قوربانی"
  },
  {
    "id": 198,
    "p": 198,
    "idPoster": "https://lh3.googleusercontent.com/GFGe0yhG49Uo_nG77cAdTOu9NdUml4SDH-jRI1FI1tl_zmoxRCODQaepnk9em5LXr62F8WG2nd_yE9nmLI55qQ80RGWwmlkOy7wx3I16AWWxiKG8-tlxR_37n9h9lbjUu6IwZVmQTA=w2400",
    "typeFilm": "film",
    "memberNameEnglish": "kardos-mshir",
    "title": "A Trip To The Moon 1902",
    "photo": "TripToMoon.png",
    "writingN": "مصطفی فتحي",
    "nameF": "گەشتێک بۆ سەر مانگ ١٩٠٢",
    "description": "\nیەکەم فیلمی خەیاڵی زانستی لەمێژووی سینەمادا\nئامێری گەشتکردنت بە نێو کاتدا نییە؟ نیگەران مەبە من دانەیەکم هەیە، وە لەگەڵ خۆمدا بۆ گەشتێک بەرەو ڕابردوو دەتگەڕێنم، بۆ ساڵی 1902 و بە دیاریکراوی ڕۆژی 4 ـی مانگی ئۆکتۆبەر، کە لەو بەروارەدا بۆ یەکەمجار فیلمی گەشت بۆ مانگ پەخشکرا کە فیلمێکی فەڕەنسی بێدەنگە، باشە بۆچی لە بارەی ئەم فیلمە کۆن مێژووەی سینەما دەدوێین لە کاتێکدا هەمووان بە دوای کاری نوێوەن؟ بێگومان هۆکاری دیاریکراوم هەیە کە حەز دەکەم لەگەڵ تۆی خوێنەر بەشی بکەم، ئامادەیت دەست پێبکەین؟\nدەربارەی فیلمەکە\n ماوەی 18 خولەکە گەر بە تەکنیکی 12 چوارچێوەیی پەخش بکرێت. وە ڕووداوەکانی بە کۆبوونەوەیەک لە یانەیەکی فەلەکناسی دەست پێدەکات، تێیدا پێشنیازی گەشتکردن بۆ سەر مانگ دەکەن، هەندێک بەگژی ئەم پێشنیازەدا دەچنەوە، بەڵام کۆبوونەوەکە بە ڕازیبوون بە پێشنیازی سەرۆکی یانەکە کۆتایی دێت. دواتر دەست دەکرێت بە بنیاتنانی کەپسولێکی ئاسمانی لە شێوەی فیشەکێک بە جۆرێک تۆپهاوێژێکی گەورە بەرەو بۆشایی ئاسمانی ڕەوانە بکات، کەپسوولەکە دەردەپەڕێت لە دیمەنێکی بلیمەتانە یەکێک لە دیمەنە ئایکۆنیەکانی مێژووی سینەما تێیدا دوو چاو لەسەر مانگەکە دەردەکەوێت، کەپسوولەکەش لەسەر یەکێک لە چاوەکانی جێگیر دەبێت، لەوانەیە ئاماژەیەک بێت بۆ سەرکەوتنی مرۆڤ لەسەر مانگ\nدوای نیشتنەوە بە سەلامەتی زانا فەلەکناسەکان لە کەپسوولەکە دێنە دەرەوە بەبێ ئەوەی جل و بەرگی تایبەت بە بۆشایی بپۆشن، لە یادت بێت فیلمەکە بەرهەمی ساڵی 1902 ـە تێیدا فێڵی سەرەتایی دەردەکەوێت، بەڵام دڵڕفێن بۆ جیهانی مانگ،ئەستێرە لە شێوەی ڕووخساری مرۆڤ، قارچکێکی گەورە، دانیشتوانی مانگ هاوشێوەی مەیمونەکە دەتەقنەوە کاتێک بە بەهێزی لێیان بدرێت. کە بینەری فیلمەکە بووم نووسەر لەسەر ئەو بنەمایە بینەری نەبووم کە تەنها بە چێژ بێت و بەس،بەڵکو لە ناوەڕۆکیدا لە پەیامی قووڵتر گەڕام،ئەوەی ئەو فیلمە چەسپاندی کردی بە پێش��ەوی فیلمە خەیاڵە زانستیەکان. فیلمێک پێش سەردەمی خۆی کەووت، وە بڕوای بە داهێنەریی خاوەنەکەی کرد کاڵەکانی جۆرج ـی فەڕەنسی کە سیناریۆی فیلمەکەی نووسی و بەرهەمهێنان و دەرهێنانیشی بۆ کرد،تەنانەت ڕۆڵیشی تێدا گێڕا ڕۆڵی سەرۆکی یانەکە بەم جۆرەش مێڵس بوو بە یەکێک لە پێشڕەوانی دەستەواژەی نمایشی تاقە پیاوێک یان پیاوی فەرمانە هەمەچەشنەکان\nسینەما بۆ بەرەنگاربوونەوەی ڕاستی هاتە بوون\nئەوە یەکەم ڕاستی بوو کە ئەم فیلمە چەسپاندی، سەرکەوتووترین فیلمەکانی مێژوو ئەوانەن کە ڕۆڵی سندووقی ژیان بۆ بینەر دەگێڕن،وایان لێدەکەن شتانێک ببینن دوور لەو واقعەی تێیدا دەژین،فیلمەکە وای لە خەڵک کرد بۆ یەکەمجار چیرۆکێکی سەرسوڕهێنەر ببینن لە بارەی مانگ. پاش ئەوەی زۆریان خوێندبووەوە لە بارەیەوە لە چیرۆک و وتاری نێو ڕۆژنامەکان. ئەوەتا ئەوان لە کۆتاییدا خەڵک دەبینن بە کەپسوولێک دەچنە سەر مانگ ڕووبەڕووی ئەو درووستکراوانە دەبنەوە کە لەسەری دەژین. نووسخەیەکی ویژدان ڕۆڵی خۆی گێڕا لەگەڵ بینەر، ئەوانەی بە فیلمەکە بینەر بوون و بڕوایان پێکرد، لە بارەی پاڵەوانەکانیەوە ترسان و هیوای ڕزگاربوونیان بۆیان خواست،کێ دەزانێ لەوانەیە یەکەم کەس کە فیلمەکەی بینیبێت چەپڵەی بۆ پاڵەوانەکانی لێدابێت بە هۆی ئەوەی بەسەر مەترسییەکان زاڵ بوون و بە سەلامەتی گەڕانەوە سەر زەوی\nفێڵەکان پێویستیان بە عەقڵێکی داهێنەرانەیە پێش ئەوەی پێویستیان بە پارە بێت\nچەند جار بینەری فیلمێک بوویت کە فێڵەکانی ملیۆنەها دۆلاری تێچووە بەڵام تۆ بە دڵت نەبووە و هەستت کردووە بەوەی ئەو فێڵانە خاڵین لە داهێنان؟ بێگومان ئەمەت بەسەردا هاتووە وەک چۆن بەسەر مندا هات نووسەر فیلمی گەشتێک بۆ مانگ بۆت دەسەلمێنێت کە فێڵی سینەمایی پێویستی بە عەقڵێکی داهێنەر هەیە، لە ساڵی 1902 سینەما هەژار بوو لە ڕووی کران و ئیمکانیەتەوە،هیچ کۆمپیوتەرێک نەبوو بۆ ئەنجامدانی هیچ فێڵێک،ئەوەی دەرهێنەری فیلمەکە توانی بە چەند فێڵێک پێشکەشی بکات کە پێشتر بوونی نەبووبوو، بە داهێنەرییەکی نایابەوە پێشکەشی کردین، چونکە داهێنەر بوو زیاتر لەوەی تەنها بەرهەمهێنەری فیلمێک بێت. فیلمەکە چەند دیمەنێکی لە خۆ گرت کە ئەوسا خەڵکی تاساند، مایڵس ئەمانەی بە دانانی کارەکتەرێک لەسەر کارەکتەرێکی تر جێبەجێکرد، بە مەزنی دەرکەوتن، فێری ئەوەی کردین کە هەژاری هەژاری عەقڵە نەک پارە و ئیمکانیەت.. سینەما دووری دووەمی کاغەزە لەسەر کاغەز تۆ خەیاڵت بەکاردێنیت بۆ بینینی ئەوەی بەرهەمهێنەرەکان دەیانەوێت بیبینیت، بەڵام دەرکەوتنی سینەما نووسراوی سەر کاغەزی کرد بە ڕاستی، دووریەکی نوێی هەیە، هونەری گۆڕینی مەرەکەبە بۆ جیهانێکی سەرسوڕهێنەری کامڵ، کە دەتوانیت بە چاوانت بیبینیت و ببیت بە بەشێک لێی\n لە ساڵی 1930 لە دەرهێنەریان پرسی چی ئیلهام بەخشی بووە بۆ دەرهێنانی ئەم فیلمە، ناوی ڕۆمانی دەوری مانگ ـی ڕۆماننووسی فەڕەنسی جولیس ڤێرن ـی هێنا، کە تەواوکەری ڕۆمانێکی تری هەمان ڕۆماننووسە بە ناوی لە زەویەوە بۆ مانگ، هەروەها لە هەندێک لە دیمەنەکانی فیلمەکە کاریگەری دەرهێنەر بە ڕۆمانێکی تر دەردەکەوێت ئەویش ڕۆمانی یەکەم پیاو لە مانگ ـی هێربەرت جۆرج ۆێڵزە، سینەمای وای لێکردین کە پیتی نێو ڕۆمانەکان بە دیمەنی جووڵاو ببینین. فیلمەکان بۆ هەمیشە زیندوون لە کۆتاییدا ئەم فیلمە ئەوەمان فێردەکات کە فیلمەکان بۆ هەمیشە لە نێومان دا دەمێننەوە، تەمەنی فیلمەکە زیاتر لە سەدەیەکە، سەرەڕای ئەوەش لە نێوماندا زیندووە و لەبارەیەوە دەدوێین، لە پێگەش IMdbـیش ڕەیتی 8.2 ـی هەیە ئەم ڕەیتەش دەیخاتە نێو لیستی فیلمە نایابەکان کە شایستەی بینینە",
    "translator": "کاردۆس مشیر"
  },
  {
    "id": 199,
    "p": 199,
    "idPoster": "https://lh3.googleusercontent.com/RPO2U5ptz1k-S9GFjriNciMLMpppVK65s2hnnYvjiXDNL7NridFKS7C0mZ50qCIhQY3Q_857sKEQR935j8z4xu86_Gb1g91gcSzhi7dCKRa2Q-HKee2SlevWTPe18oiHfIFDKe31gw=w2400",
    "typeFilm": "film",
    "memberNameEnglish": "kardos-mshir",
    "title": "Mr robot 2015-2019",
    "photo": "MrRobot.png",
    "writingN": "مصطفی فتحي",
    "nameF": "بەڕێز ڕۆبۆت ٢٠١٥-٢٠١٩",
    "description": "\nزنجیرەی بەڕێز ڕۆبۆت\nلەنێوان فەلسەفەی نیچە و کامۆ دا\nبەچاوی سەر و ڕووکەشانە، سەیرکردنی بەڕێز ڕۆبۆت دوور لە ڕەخنەیەکی قووڵ و بەپێز بۆی، بە بێهیوابوونێکی گەورە بەکۆتا دێت کە ئەمەش حەقیقەتی ئەم زنجیرە تەلەفزیۆنیە ئەمریکییە نییە بەهیچ جۆرێک، تەنانەت دەکرێت وات لێبکات دەرهێنەر و بەرهەمهێنەرانی بە ساویلکە ناو بەریت! ئەمەش لە ڕق و کینە زیاتر هیچی تر نییە و ئەم کارە لە زۆر ڕوو و بە قووڵی چەندین بابەتی گرنگ و باش دەخاتە ڕوو\nزنجیرەکە باس لە کوڕێکی هاککەر و بەئەزموون دەکات بەناوی ئیڵیەت، تارمایی باوکە مردووەکەی بە شوێنیەوەیەتی کە لە کۆمپانیای ئیڤڵ کۆڕپ کاری کردووە، ئیڵیەت ژیانی لە تاوانبارکردنی کۆمپانیای ئیڤڵ کۆرپ بەسەر دەبات لەوەی بە هۆکاری مردنی باوکی دادەنێت، هەروەها هەڵگیرسانی شۆڕشێکیش تا ئەم کۆمپانیا دیکتاتۆر و زۆردارە لەناوببات، شۆڕشێکی ئەلیکتڕۆنی و بە بەکارهێنانی هاککردن، کە بە شێوەیەکی بێهاوتا و پڕۆفێشناڵانە جێبەجێی دەکات، لێرەوە ناچمە سەر شیکردنەوەی ڕووداوەکانی زنجیرەکە، بەڵکو لە دووری و فەلسەفەکانی دەدوێم یان بە دەربڕینێکی تر گرێ (نەکراوە) و مێتافیزیکای دەکەمەوە\nزنجیرەکە دابەش دەبێت بۆ دوو بەشی سەرەکی، تێیدا ئیڵیەت دوو کارەکتەر لەخۆیدا هەڵدەگرێت، بەجۆرێک ئەو تووشی شیزۆفرینیک(مرۆڤی جووت سرووشت)ـیەکی زۆر تووند دەبێت، کارەکتەری یەکەمی هیچ گرنگیەک بە بوونی خۆی نادات، بە دەربڕینێکی تر خودانی کەسێتیەکی نیچەیی و ئایدیەڵیە تا ڕادەیەکی زۆر، ئەو لەم کەسێتیەیاندا نەبووە و نە لای کەس گرنگە و نە کەسیشی لا گرنگە، هەروەها لە کەسێتی دووهەمینیدا کە لە زنجیرەکەدا دەیبینین (بەڕێز ڕۆبۆت)ـە باوکی ئیڵیەت کە چاکەتێکی لەبەردایە و لەسەری نووسراوە (مستەر رۆبۆت)\nئەویش کەسێتیەکی یاخیە و کۆمەڵەی (ئێف.سۆسایتی) دادەمەزرێنێت لە پێناو شۆڕشەکەی، سرووشتی ڕەتکردنەوە و یاخیبوون و ڕەخنە و قبووڵ نەکردنی کۆمەڵگەی بەسەردا زاڵە هەر وەکو چۆن لە فەلسەفەی نیچەدا هەیە، بەڵام شتانێکی هاوبەش هەن لە نێوان ئەم دوو کەسایەتییەدا، تەنانەت لەنێوان فەلسەفەی نیچە و کامۆشدا، ژیان بێهوودە و بێسوودە و  بە ڕوواڵەت نەبووە، هەرچەندە کامۆ یاخیتر بوو و زیاتر دەوروبەری ڕەتدەکردەوە، بەڵام وێنا و خەیاڵکردنەکەی هەمان شتە\nکۆمەڵگاکان بە گشتی لەو زانستەووتار و تیۆرانە دەترسن کە لێی تێناگەن، هەروەها ترسێکی زۆر و ڕوونیشیان بۆ درووست دەکات، بەڕێز ڕۆبۆتیش یەکێکە لە شتە درکپێنەکراوەکان، هەرچەندە ڕووکەشانە ئاماژە لە شۆرش و هاوچەشنەکانی دەکات، بەڵام لە ڕاستیدا زۆر لەمەوە دوورترە، گەر وەکو پێشەکی نیچەیی زنجیرەکە بەکاربهێنین، ئەوا دەبینین (پووچێتی) دەستی بەسەر ئیڵیەتدا گرتووە لە ڕێگەی ئەو تریاکانەی دەیانکێشێت تاکو ئازاری واقع نەچێژێت و واتا و مانای ژیان لای کۆچ بکەن، بەوپەڕی تواناشیەوە لە هەوڵی هەڵهاتندایە لێی، هەروەها هەڵهاتن لە تارمایی باوکی!\nفەلسەفەی نیچە لە زۆرێک لە کارەکاندا تێبینی دەکرێت، پێشووتریش لە زنجیرە تەلەفزیۆنی لێکۆڵەری ڕاستەقینە بینیمان بەڵام بەجۆرێک و بە مەفهوومێکی جیاوازتر بۆ نیچە، تێیدا وەحشیگەری مرۆڤی لەخۆ دەگرت\nسەرەڕای ئەو وێرانکاریە خودیەی لە کەسێتی ئیڵیەت دا تووشی بووە بەڵام هێشتا فەزڵی دەکات بەسەر کەسێتی بەڕێز ڕۆبۆت، چونکە نیچەیی بە نسبەت ئەوەوە تێڕوانینێکی ئاشتیانەیە بۆ ژیان، دوور لە توندوتیژی و شۆڕشی کامۆئاسا، وە تاکو تووشی هەڵەتێگەشتنتان نەکەم لێرە، ئەوەیە دەمەوێت خوێندنەوەیەکی جیاوازی نیچە بۆ کارەکتەری ئیڵیەت بکەم کە کورت دەبێتەوە لەسەر پووچێتی و تەنیای و دابڕان، كە ئیڵیەت گورزی خۆی تێدا ناوەشێنێت و نە ئەمە پۆلێن دەکات و نە ئەوەش، چونکە نیچەییەکە لە کۆتایی نیچەدا خۆی دەبینێتەوە، هەروەها ڕوانەریش درک بەمە دەکات چونکە سەرەڕای ئەمەش نیچە مرۆڤ و مرۆڤدۆستە، وەکو چۆن خامۆشی و غەمگینی باڵی بەسەردا دەگرێت کاتێک عارەبانەوانێک لە ئەسپێک دەدات لە گۆڕەپانێکی تۆرینۆی ئیتاڵیا (فیلمی ئەسپی تورینی بێلا تار)\nنەبوونی هیچ واتایەک بۆ ژیان لە لای ئیڵیەت و هەوڵدان بۆ دۆزینەوەی ئەم واتایە لە ڕێگەی ئەو شۆڕشەی بەرپای دەکات کە دژبەری دوو کەسێتیەکەین، لەسەر شێوەی شۆڕشێکی داستانانە لە نێو ئەم دوو کەسێتیەدا، ئەم شتەی وای کرد وەکو شێت بەرامبەر خەڵک دەربکەوێت، شێتیش لێرەدا شتێکی ڕێژەییە و باو و زاڵێتی (اغلبیة) زۆر جار دیاری دەکات، وە ئەگەر دەستوورە ئاینیەکان وەلا بنێین، ئەوسا ئەم ڕێژەییە دەبێت بە دەستوور، بەمەش شتێک نامێنێت بەناوی ڕاست و هەڵە بەڵکو دەبێت بە (بیروڕای دەستوور)، چونکە شێت لە کۆمەڵگایەکی دیاریکراودا، دەکرێت کەسێکی ژیر بێت لە کۆمەڵگەیەکی تر، بەم جۆرەش ناسنامە لەم ڕاڕەو و داڵانە ڕێژەییەدا ون دەبێت! هەروەها دیاریکردنی ناسنامەیەکی ئەخلاقی دەبێت بە شتێکی ئەستەم و شکستێکی سەخت دەچێژێت\nئەوەی جێی سەرەنجە لە ئیڵیەت لەدەستدانی جڵەوە بەسەر خودی خۆیدا، گەر میشێل فۆکۆ وەک مێتافۆڕ وەربگرین، کە دەڵێت : من پادشای ئەو شتانەم کە گووتوومن و دەسەڵاتێکی مەزنم بەسەریاندا هەیە\nدەکێشێت بەرامبەری، چونکە ئەو ئەو پیاوەیە کەمترین پلەکانی جڵەوکردنیشی بەسەر خۆیدا نەماوە و دەسەڵاتیشی بەسەر هیچ شتێکدا نییە، دوودڵ و ڕاڕایە لەنێو ئەم دوو کەسێتییە، لە ونبوونێکی تەواوەتیدایە، و هەر کاتێک هەستی بکردایە ئەو خاوەن بڕیارە دووبارە دەکەوتەوە گێژاوی ئەم ڕاڕاییە و ئەم هەستەی نەدەما، چونکە لە فەرهەنگی ئەودا جڵەوگرتنە دەست وەهم و خەیاڵە، هەروەها شۆڕشە کامۆییە یاخییەکەی نابێت ون بێت بە دەرکەوتنی کەسێتی ئیڵیەت و ستەمکردنی بەسەر بەڕێز ڕۆبۆتدا\nپرسیارەکە لێرەدا ئەمەیە، ئایا ئەمە ڕێگەیەکی سەرکەوتووانەیە بۆ وەستانەوە لە دژی ئەم دیکتاتۆریەتیە؟ یان بە واتایەکی تر،ئایا ئەمە ئازادبوون لەم هەژموونی کاپیتاڵیزمە فەراهەم دەکات؟ هەروەها ئایا سام ئیمساعیلی دەرهێنەر و خاوەن بەرهەم وێناکردنێکی پایەدار و بەنرخی وێنا کردووە؟\nپێموابێت وەڵامەکە وەکو هەویرێکە ئاو زۆر بکێشێت، وە بە جۆرێکیش وەڵامی جۆربەجۆری دەبێت، بێگومان بەهیچ جۆرێکیش ئەم ئایدۆلۆژیایە لە دەربڕینی ڕقلێبوون لەم واقیعە ناپەسەندە ڕەتناکەمەوە\nئەمە بەرگەگرتنی شتێکە لە حەقیقەت لە چەندین بابەتدا، بەڵام کێشەکە لێرەدا لە دەرەنجامدایە، چونکە ئەوەی تێبینی دەکەیت لە وەرزی سێهەمی زنجیرەکە ئەوەیە شۆڕش بەردەوام دەبێت لەسەر ڕێبازی خۆی لەسەر حسێبی لاشەی کەسانی بێتاوان، بە بیانووی ڕووخاندنی گرنگترین باڵەخانەکانی کۆمپانیای ئیڤڵ کۆڕپ، بەمەش دەبێت بە شۆڕێک ڕۆحی مرۆڤی بە خەیاڵدا نایەت، وەکو چۆن لە ڕێبازی مێکیاڤیلی گەورە فەیلەسووفی ئیتاڵیدا هەیە کە دەڵێت: ئامانج پاساوهێنەری هۆ و وەسیلەیە\nبە واتای هەر کە ئامانجێکت هەبوو ڕاستەوخۆ دەکەوێتە پاساو و بیانوو هێنانەوە بۆ هۆکاری گەشتن بە ئامانجەکە. ئەمەش ئەو شتەیە بە تەواوی ڕەتی دەکەینەوە، چونکە یاخیبوون دژی ستەمکار و گووتنی نەخێر بەڕوویدا جا هەر ستەمکار و زۆردارێک بێت، واتای ئەوە ناگەیەنێت زیانە لاوەکیەکانی وەلا بنێین و بیدەن بە ڕۆحی مرۆڤە بێتاوانەکان، ئەوانەی هیچ پەیوەندیەکیان بەو شتەوە نییە کە ڕوودەدات\nئەگەر دەرهێنەر وێنەی ئەمەی نیشاندابێتین کە ئیڵیەت کردنی ئەم کارە ڕەتدەکاتەوە، بەڵام ئەوەی پێیگەیشتم لەم زنجیرەیەدا ئەوەیە سام ئیسماعیل دەیەوێت پێچەوانەی ئەمە بە ئێمە بگەیەنێت، بەوەی تاکە ڕێگە بۆ هەڵوەشاندنەوەی ئەم ستەم و زۆرداریە، قوربانیدانە،، یاخود وەکو چۆن دەڵێن لە پێناو باشتر لە باش\nهەروەها ئەوەی جێی سەرنجە لەم بابەتەدا ئەوەیە ئەم شۆڕشە دارێکی بێبەر بوو، دوژمنیش بەڕووی هەوای خۆیدا جووڵاندی!\nیاری بە ئیڵیەت کرا، خاڵی لاوازیان قۆستەوە، وە دڵنیاییان دا لەوەی ئیڵیەت سەردار و بە دەسەڵاتی بارودۆخەکەیە، وە یاخیبووێکی شۆڕشگێر پیاوێکی خواستراوە، هەروەها پڕاوپڕیش لە ڕەتکردنەوە و بێهوودەیی، هەروەها تێربوو بە پووچێتی کامۆیی، بەڵام ئیڵیەتی نیچەیی -بەپێی شیکاری من بۆی- هیچ شوێنێکی نییە لێرە و بزماری ژیانەوەی ئەم شۆڕشە دادەکووتێت. پێموابێت ئەمە دەرەنجامێکی ئاساییە چونکە گەر ویستت لەسەر گەشتن بێت بە ئامانجەکەت بەهەر هۆکار و وەسیلەیەکی بەردەست، ئەوسا لە ڕێگەتدا تووشی کەسانێک دەبیتەوە کە ڕێگەت لێدەگرن و دەبنە بەربەست بۆت، یان کەسانێک دەتقۆزنەوە و بەکارت دەهێنن، وە بێگومان ئەوەی باوە سەرکەوتنە سەر کەشتیەکە و خۆدانە دەست شەپۆلەکەیە یان وەکو کوردەواری خۆمان دەڵێت :لەگەڵ عامێ بەرەو شامێ!\nفەلسەفەی نیچە لە گەلێک بەرهەم و کاردا تێبینی دەکرێت، لە پێش بەڕێز ڕۆبۆتیش، لە زنجیرەی لێکۆڵەڕی ڕاستەقینە بینیوومانە بەڵام بە تێگەیشتن و مەفهوومێکی دیکە بۆ نیچە، کە وەحشیگەری مرۆڤ لەخۆ دەگرێت، هەروەها بابەتگەلی کات و خستنەڕووی وەکو بازنەیەکی تەخت، یاخود هەروەکو چۆن وەسف دەکرێت بە داری هەتاهەتایی نیچەیی\nئەوەی بەڕێز ڕۆبۆت جیادەکاتەوە کۆکردنەوەی دوو ڕێبازی فەلسەفەیە لە چوارچێوەیەکدا، هەروەها لە کەسێتیەکیشدا، ئەمە لەگەڵ زیاتر جەخت کردنەسەر کامۆ وەک لە نیچە، هەروەها سەرت نەسوڕمێنێت گەر تێگەیشتنێکی جیاواز بەدی بکەیت بۆ نیچە چونکە زۆر لەخۆ دەگرێت و ئەقڵ و سەرەکان لەنێویدا وون دەبن و فەلسەفەیەکی ئاسان نیە بۆ تێگەیشتن، خۆ دەکرێت ئەوەی من لێرە شیمکردەوە کەسێکی تر بێت و کت و مت پێچەوانە باسی کات!\nهەمیشە کێشەی کاپیتاڵیزم و سەرمایەداری و سیستەمی ژیان کە بەسەر کۆمەڵگەکاندا سەپێندراوە بابەتی ڕەخنە و شیکاری و ڕۆتێچوونی زۆرێک لە بیریاران بووە، بەڵام هیچ چارەسەرێکی کاریگەریان بۆی نەبووە، هەروەها شیکاریەکان بۆ ئەم باسە کورت بوونە لە وەسفکردنی و خستنەڕووی لاوازیەکانی، بە ڕێگای سام ئیسماعیلی بەهرەمەند و خودانی ئەم کارە، و لە خاڵێکی دیاریکراودا ئیلهام بە بینەر دەدات بەوەی چارەسەر لەڕێگەی شۆڕشی جەردەیی دەبێت کە وردە وردە دەبن بە ناو لەگەڵ پێشکەوتنی تەکنەلۆژیا، هەروەها من لە خوازیارانی یاخیبوونی کامۆییانە و شۆڕشەکەیم، بەڵام شکستپێهێنانی کارەکە لە وێناکردنی زیانەکان بوو کە هەردەبوو وابێت!\nوە شکستپێهێنانی شۆڕشەکەش لەوەوە دەستی پێکرد کە ئیڵیەت درکی بەوە کرد بووکەڵەیەکە و بەدەستی کەسێکی ترە، ئەوەی کردووتی بە ویستی کەسێکی تر بووە، وە لەنێو ئەو وەهمە دەژیت کە دەڵێت ئەو تاکە ڕابەری ئەم شۆڕشەیە، لە کۆتاییدا دەڵێم: شۆڕش دەبێت هاوشان بێت لەگەڵ ڕەوشت و ئەخلاق، نەوەکو پووچێتیەک و سادیگەراییەک کە گرنگی بەهیچ شتێک نەدات، وە بەتەواوی ئەوە ڕەتدەکەمەوە کە دەڵێت شۆڕش تەڕ و وشک بەیەکەوە دەسووتێنێت، ئەمەش یەکێکە لە زیانەکانی، چونکە شۆڕشی تەندرووست و بە حەق شۆڕشێکە لە ناخیدا هەڵگری واتایە بۆ ژیان بەڕووی هەر زۆردارێکی ستەمکار، کاریگەری بەرژەوەندیەکانی بەسەر گەلاندا، هەروەها لاوازیانی قۆستووتەوە تا ئەوپەڕی",
    "translator": "کاردۆس مشیر"
  },
  {
    "id": 200,
    "p": 200,
    "idPoster": "https://lh3.googleusercontent.com/Q6PUJEyEZK2lRI85VrGavE6zierrAhl6AjhZ1Cr-CVynHOY2oe_7Zc8da9nZZtM45QY_kG28j4LHQCwJmM9kv1PS5EBcXwFU8HSidyL0JX2avR3-QbhJsD4qMwS2htFBGmDpWXrfHA=w2400",
    "typeFilm": "film",
    "memberNameEnglish": "kardos-mshir",
    "title": "Circles 2013",
    "photo": "20201006_121322.jpg",
    "writingN": "پاتریشیا باس",
    "nameF": "بازنەکان ٢٠١٣",
    "description": "\nجەنگ تا چ ڕادەیەک دەتوانێت ڕق بخولقێنێت؟\nلە کانوونی دووەمی ١٩٩٣، گرووپێکی سەربازی کۆماری سڕپسکا کە یەکێکە لە دوو قەوارەکەی ‌وڵاتی بۆسنەوهەرسک، دەست دەکەن بە شەڕفرۆشتن و لێدانی  موسوڵمانێکی بۆسنەیی لە دووکانێکی شاری تڕێبنج، سردان ئالێکسیچ کە یەکێکە لە سەربازانی ئەو گرووپە، جڵەو لەدەست دەدات و پارێزگاری لە قوربانیەکە دەکات کە هەم دراوسێیەتی و هەم هاوڕێ، دوای ئەمەش هاوڕێ سەربازەکانی بە شەق تێی هەڵدەدەن تاکو دەمرێت\nلە سڕبیا، ئەم ڕەفتارەی ئالێکسیچ دەکرێت بە دۆکیۆمێنتاریەک و فیلمێک لەسەر ژیانی بەرهەم دەهێنرێت، وەکو خەڵاتێک بۆ ناو و شکۆی ئەم لاوە پاڵەوانە و جەربەزەییەکەی، هەروەها شانۆیەکیشی لەبارەوە نمایش دەکرێت. فیلمی بازنەکانی سردان گۆلوبۆڤیچی سڕبیش وەفاداری و ڕێزلێگرتنێکی ترە لەگەڵ ئەو لیستەی سەرەوەدا، بەڵام ئەوەی شوێندەستی گۆلوبۆڤیچ جێدەهێڵێت بەسەر ئەم ڕووداوەوە ئەوەیە ئەو نایەت دووبارە ڕووداوەکان بە فیلمێک بسازێنێت و ئێمەی بینەر بەرەو مردنێکی مەرگەساتانەی پاڵەوانەکەمان ببات، بەڵکو لەجیاتی ئەوە بژاردە و ئەگەر، دەرەنجام و ئاکامی ئەم کردە پاڵەوانی و تووندوتیژەمان بۆ دەکات بە فیلم\nماڕکۆ، لاوە پاڵەوانەکەی ئێمە، تەنیا لە چەند دیمەنێکی سەرەتای فیلمەکە دەردەکەوێت کە ساتی شەڕی ناوخۆیە لە شاری تڕێبنج، قاوەیەک دەخواتەوە لەگەڵ باوکیدا و سووپڕایز بۆ خۆشەویستەکەی دەکات لەسەر کار، دواتر لەگەڵ هاوڕێکەی نیبۆشا کە پزیشکێکی برینکارە دەچێت بۆ گۆڕەپانی شارۆچکەکە، کە دواتر دەبێت بە خاڵێک و وەستانێکی پرسهەڵگر بۆ ئێمەی بینەر، دەرهێنەر دەیەوێت ئێمەی بینەر بخاتە شوێنی ئەم هاوڕێ پزیشکەی پاڵەوانەکەمان و بەم پرسە بپرسن: ئایا گەر ئێمە نیبۆشای پزیشک بووینایە چیمان دەکرد؟. دواتر ئەم دوو هاوڕێیە لە گۆڕەپانێکی چۆڵکراو یاری باسکە دەکەن بەڵام بە خەیاڵ نەوەکو ڕاستی تێیدا وا خۆیان نیشان دەدەن تۆپیان لایە و دەیهاوێژنە ناو سەلەکەوە و خاڵ تۆمار دەکەن، ئەمەش لەبەرئەوەی جەنگ لە ئارادایە و وڵات و سووپا و سەربازان شتێکیان نەهێشتووتەوە بۆ چێژوەرگرتن و کاتبردنەسەر، بەڵکو ئەوەی گرنگە لە ژیاندا بمێنیت. کەش و هەوای یەکەم بەش و دەستپێکی فیلمەکە -کە تاکە بەشیشە ماوە و سەردەمی جەنگمان نیشان دەدات- بەشێوەیەکی کتوپڕ و نهێنیئامێزانە تێدەپەڕێت و فیلمەکە ١٢ ساڵ دەچێتە پێش و بەرەو داهاتوویەکی تاریکتر هەنگاو دەنێت\nپاشان هەمان کەسایەتیەکان دەبیینەوە بەڵام ئەمجارەیان لە ئەوروپا، سەرقاڵن بە مامەڵەکردن و ژیانکردن لەگەڵ ئەو بارودۆخە کۆمەڵایەتیە ئاڵۆزەی جەنگ سازاندوویەتی وەکو هەمیشە. هاریس پەنابەرێکی موسوڵمانە، خۆشەویستەکەی ماڕکۆ و منداڵەکەی بانگهێشت دەکات و دەیانبات بۆ ماڵەکەی خۆی لە ئەڵمانیا، پێکەوە قایل دەبن و دەیپارێزێت لە هاوسەری پێشووی کە نیازی وایە کوڕەکەی وەربگرێتەوە و لە دایکی دوور بخاتەوە. لە شارێکی نەزانراوی سڕبیا، نیبۆشا نەخۆشێکی نوێ دەبینێت و دەیناسێتەوە، تۆدۆر، پیاوە دڵڕەق و تاوانبارەکەی جەنگ، بکوژی هەرە هاوڕێ خۆشەویستەکەی، نیبۆشا دوودڵ دەبێت لەوەی نەشتەرگەری بۆ تۆدۆر بکات کە پەیوەندی بە ژیانیەوە هەیە و تاکە پزیشکیش بتوانێت ئەو نەشتەرگەریەی بۆ بکات لە نەخۆشخانەکە هەر ئەوە. لە هەمان ساتدا، باوکی ماڕکۆ قایل نابێت کوڕێکی لاو وەکو کرێکارێک وەربگرێت بۆ درووستکردنی کڵێسایەک بەبیانووی ئەوەی پێیوایە باوکی ئەم کوڕە گەنجە دەستی هەبووە لە کووشتنی ماڕکۆ\nفیلمەکە کارامانە کۆمەڵە پرس و ئاڵنگاریەک دێنێتە بوون بۆ ڕۆژانی دوای کۆتایی هاتنی جەنگ و نەهامەتی. چ ڕۆڵێک دەگێڕیت ئەگەر ئەندامانی خێزانەکەت قوربانی بوون باخود بکوژەکە، لەبەردەم ئەو خەڵکانەی ڕۆژانە چاوت پێیان دەکەوێت؟ چ کاردانەوەیەکت دەبێت بۆ ئەوانەی خۆشەویستانی تۆیان کووشتووە یان ڕزگاریان کردووە؟\nزیمێکی تر لە فیلمی بازنەکان ململانێی نێوان هێزی ویژدان و هێزی ڕق لێبوونەوەیە، ئێمە پزیشکەکە دەبینین دوودڵە لە کردن و نەکردنی نەشتەرگەری بۆ نەخۆشێک کە خۆشەویستترین هاوڕێی ئەوی کووشتوە،  چیرۆکی پێنج کەسی جیاواز دەبینین کە تووشی ڕووداوی کارەساتبار دەبن و دوای دوانزە ساڵ دووبارە دەبێت ڕووبەڕووی ڕابردووی خۆیان ببنەوە و بجەنگێن لەگەڵی، ویژدانم یان ڕقی نێو ناخم؟ ئایا دەتوانن ئەو بێهیوایی، تاوان، ویست بۆ تەڵەسەندنەوە، فەرامۆش بکەن؟ دەتوانن بەشێوەیەکی تەندرووست مامەڵە بکەن؟ سەرەڕای ئەو خەفەتباری و مەرگەساتیەی کەش و هەوای فیلمەکەمان هەیەتی، لەگەڵ ئەوەشدا هەر بەو ئەندازەیەیە کە چیرۆکی کەسانێکی سادە و ئاساییمان بۆ دەگێڕێتەوە کە بە کار و کردەوە سادەکانیان دەتوانن جیهان بکەن بە شوێنێکی باشتر، هەر ئەم تێکەڵکردنەی نێوان دووبابەت و مانەوە لەلێواری کردن و نەکردنی کارەکانیان، فیلمی بازنەکانی بە شایستەیی کرد بە براوەی خەڵاتی لێژنەی دادوەرانی فیستیڤاڵی بەرلینی سینەمایی\nهەردووبەشی فیلمەکە بە هاوسەنگیەکی تەواوەوە لەلایەن نواندکارەکانی نمایش دەکرێت، بەڵام بێ دوودڵی ڕۆڵی  هریستینا پۆپۆڤیچ لەسەروو هەمووانەوەیە. لە ساتێکدا پیاوان ژیانێکی جێگیر دەبەنەسەر هەرچەندە بە ئازاریشە، بەڵام خۆشەویستەکەی ماڕکۆ بەتەواوی تێکدەشکێت، دەزانین کە ئەو ڕۆشتووە بۆ ئەڵمانیا و لە یانەیەک کاری کردووە و لە خاوەنی یانەکە منداڵێکی هەیە، بە ناڕاستەوخۆیی ئاماژە بە خراپی ئەو دەکات، بەڵام هێشتا بەتەواوی بێئوومێد نەبووە و وا دەردەکەوێت لە ژیانێکی جێگیر و بارودۆخێکی ترسناکدا دەژیت کە ڕێگری لێدەکات لەوەی سەرەکیترین ئەرکەکانیشی ئەنجامبدات. کارەکتەرەکەی ئەم فرەماناترین و ناڕوونترینە، ئامرازەکانی چێژبینین ڕەتدەکاتەوە و ناهێڵێت تەلەفزیۆنیش بۆ کوڕەکەی بهێنرێت و لە ناوەڕاستی ڕۆژدا دەینێرێتە ناو جێگە خەوەکەی، هەروەها زۆرینەی کاتەکانیشی بە گریانەوە بەسەردەبات\nهێشتا پرسیارەکە ئەوەنییە بۆچی ناتوانێت زاڵ بێت بەسەر بارودۆخی ئێستا و ڕابردووی، بەڵکو چۆنیەتی جێبەجێکردنیەتی لەلایەن کارەکتەرەکانی ترەوە، بەپێچەوانەی هەستە سۆزداریەکانیەوە کە وا دەردەکەوێت کەسێتی ئەو لەگەڵ ڕابردوویدا پێکبهێنێت، لە کۆتاییدا پۆپۆڤیچ دەبینین لەناو پاسێک، کە دەگەڕێتەوە بۆ تڕێبنج، ئەو شارەی کە هەرگیز نەیویستووە بۆی بگەڕێتەوە، ئێمە نازانین چ دژواری و کێشەیەک چاوەڕوانیەتی یان دەتوانێت بەسەر خەمی لەدەستدانی ماڕکۆ زاڵ ببێت یان نا، یاخود توانای هەیە کوڕەکەی پێبگەیەنێت یان نا\nئەمە بەنرخترین وانەی فیلمەکەیە، کە جگەلەوە جیاوازی توانای مرۆڤمان نیشان دەدات لەسەر تێەڕاندنی کردەوە قوربانیدەرەکان و بەخشینی ئەوانەی خراپەیان بەرامبەرمان کردووە، بەنرخترین وانە ئەوەیە لە جیهانێکی تووندوتیژ و بێهەست و بێمانا، هەندێک شت هەن دەکرێ بۆ هەمیشە بشکێن و چاک نەبنەوە، ژیانی کارەکتەرەکان دەنگ دەداتەوە بەسەر ناوچەی جەنگەکەدا، مردووەکان دەکرێ ببن بە ئیلهامبەخش بۆ ئەوانەی ماونەتەوە، ئەوانەی ڕقلێبوونەوە هەڵدەبژێرن بۆ ئەوانەی کووشتیانیان، بەڵام لەدەستدانی ژیانێک زۆر زیاترە لە جێهێشتنی کاریگەریەک، دەتوانێت ببێتە هاندەری خەم خواردن و پەژارە کە خودانی دەرەنجامێکی نەزانراو بن. هەروەکو کارەکتەرەکەی پۆپۆڤیچ کە بەرەنگاری شاری زامەکانی پێشووی دەبێتەوە بە خەمخواردن لەو تووندوتیژیەی لەوێ تووشی هات و ئەو ترسەی سەردەمی جەنگ بۆی درووست کرد، سڕبیا ڕووبەڕووی داهاتوو دەبێتەوە، بە پاڵەوانێتی و تووندووتیژی ڕابردووی خۆی نا، بەڵکو بە برینداری\n",
    "translator": "کاردۆس مشیر"
  },
  {
    "id": 201,
    "p": 201,
    "idPoster": "https://lh3.googleusercontent.com/RcSeapDMNSCp3f6xlU-a-nON9UwxXImm0yQann6NbZWyIzIv5bhs2e32JtaxemAT2V537n2nji8SR4HUirTUflessokzmi1jsQ8zhvOtvNClE4FKmple-CsC9qJ5MPA2QYN3HYvP2g=w2400",
    "typeFilm": "film",
    "memberNameEnglish": "kardos-mshir",
    "title": "Antonias line 1995",
    "photo": "20201006_121256.jpg",
    "writingN": "کاردۆس مشیر",
    "nameF": "ئەنتۆنیا ١٩٩٥",
    "description": "\nفیلمی ئەنتۆنیا، ئافرەتێکی بەهێز لە دەستی چارەنووسدا\nفیلمی ئەنتۆنیا گوزەرێکە بە ژیانی ئەنتۆنیای بێوەژن و کچ و نەوەکانی، گوزارشتێکە لە جووڵە و ڕێبازی فێمینیزمی بەڵام بە شێوەیەکی دادوەرانەی هەڵقووڵاو لە ناخی مارلین گۆریسی دەرهێنەر کە خاوەن یەکەم ئۆسکارە  وەکو خانمێک لە مێژوودا، سەرەنج خستنە سەر کۆمەڵە بابەتێک و ورووژاندنیانە لە مردنەوە بۆ ئاین بۆ سێکس و هاوڕەگەزخوازی و هاوڕێیەتی و خۆشەویستی. گووڵێکی سینەمایی وڵاتی گووڵە کە وا ناسراوە بەڵام ئەوەتا لە سینەماشدا گووڵی خۆی چاندووە مەگەر تەنیا بەم فیلمەش بێت\nفیلمەکە بە گەڕانەوەی ئەنتۆنیا و دانیالی کچی دەستپێدەکات بۆ شارۆچکەکەیان کە تێیدا دایکی ئەنتۆنیا دەمرێت، تێیدا ئەنتۆنیا بە هاوڕێ کۆنەکانی شاد دەبێتەوە لە نێوانیاندا کڕۆکد فینگەر کە پیرە پیاوێکی گۆشەگیرە و بەهیچ جۆرێک ماڵەکەی جێناهێڵێت وژیانی تەرخانکردووە بۆ خوێندنەوە، هەروەها سەرنج دەخاتە سەر دیدی، ئەو کچە شێتەی لەلایەن براکەیەوە دەست درێژی دەکرێتە سەر و لەگەڵ لوونی شێتەپیاو دا دەکەونە خۆشەویستییەوە، ئەنتۆنیاش لە لایەن باس ی جووتیارەوە داوای هاوسەرگیری لێ دەکرێت، دانیالیش هونەرمەندە و مێشکێکی نائاسایی هەیە، حەز بە هێنانە دوونیای منداڵێک دەکات بەڵام بێ ئەوەی هاوسەرگیری بکات، کە دواتر لەگەڵ دایکی سەردانی شار دەکەن تا پیاوێکی بۆ بدۆزنەوە سکپڕی بکات، ئەمەش دەبێتە هۆی لە دایکبوونی تێریزا، دواتر دانیال دەکەوێتە خۆشەویستی مامۆستاکەی تێریزا، لارا، تێریزاش هۆگری کڕۆکد فینگەر دەبێت و کاتێکی زۆر بەیەکەوە بەسەر دەبەن لە خوێندن و باسکردنی فەلسەفە و بیرکاری و مردن. پاشان پێتی دەگەڕێتەوە بۆ شارۆچکەکە و دەست درێژی دەکاتە سەر تێریزا، ئەنتۆنیاش لە بری کووشتنی دەیخاتە بەر نەفرەتی خۆی و لە شارۆچکەکە دەربەدەری دەکات، پاشان تێریزا لەگەڵ هاوڕێیەکی منداڵی هاوسەرگیری دەکات و کچێکی دەبێت بە ناوی سارا کە چیرۆکبێژی ئەم فیلمە درامیەی ئێمەیە، هەروەها مردنی زۆرێک لە خۆشەویستانی و کەسە نزیکەکانی دەبینێت\nئەمتۆنیا بەجوانی نیشاندانی هاوڕێیەتیە، بەرزنرخاندنی خۆشەویستییە، دەرخستنی بێمانایی ژیانە لەلایەن کڕۆکد فینگەر کە لە یەکێک لە دیالۆگەکاندا کاتێک تێریزا دووگیانە و دوودڵە لەوەی منداڵەکە بهێنێتە دوونیاوە یان نا، پێی دەڵێت: چۆن دەتوانی تاوانی هێنانە دوونیای بخەیتە ئەستۆ، یاخود لە دیالۆگێکی تر: من باوەڕم بە خودا و ڕۆژیی دوایی نییە، گەر باوەڕم پێیان هەبووایە ئەوا دڵشاد دەبووم بەوەی ئەم ژیانە بەڵێنی خۆشبەختی دەدات، ئەم ژیانە دۆزەخە. ئەنتۆنیا بەردەوام دەبێت لە زیادکردنی ئەندام بۆ خێزانەکەی، لە نێویاندا قەشەیەک کە کڵێسا جێدەهێڵێت و لێتا کە براکەی قایل دەکات دانیال دووگیان بکات بێ هاوسەرگیری کردن، لە کۆتاییدا کە مردنی ئەنتۆنیا نزیک دەبێتەوە دەبینین بە هاوڕێ و کەسە نزیک و خۆشەویستەکانی دەورە دەدرێت، مردن و کۆچی ئەو بە ڕێز و جوانی و کەڕامەتەوە دەبێت، مردنێک پاش ژیانێکی شایستە بە بیری ئەنتۆنیا بە پێچەوانەی زۆرێک لە خەڵکەوە کە پێی وایە ژیانێکی تەواو ژیاوە و ئیتر بەسە و کاتی مردنە و ئەو قایلە پێی\nمارلین گۆریس بە شێوازێکی هاوچەرخانە بیرۆکەی فیلمەکە دەسازێنێت، کۆمێدیایەکی دڕندانە و تڕاژیدیایەکی دڵهەژێنانە، جگە لەوانەی باسکران، ئەنتۆنیا نموونە و ئایدیاڵێکی نایابە بۆ ئەو ئافرەتانەی لە کۆمەڵگادا ڕۆحێکی میواندارییان هەیە دوور لە هیچ بووغزێک، دڵنیا لەوەی هەر کەسێک یەک ژیان دەژیت جا با ئەو ژیانە بێت کە دەیەوێت، ئەوەی لەسەر منیشە زەمینە ساز کردنە بۆیان، تێپەڕینی ساڵ بە ساڵ و وەرز بە وەرزە لە ژیانی کارەکتەر بە کارەکتەر و بەستنەوەیان بە ئەنتۆنیاوە کە هەندێکیان سەرنجڕاکێشترن لەوی تریان و هەندێکیشیان پێنەگەشتوون\nبە ڕوونی دیارە ئەنتۆنیا فیلمێکی کەسیە، فێمینیزمێکی قووڵ و بەخەیاڵکراو و هەستیارانەیە، دیالۆگەکانی سەرەڕای کورتی و پچڕپچریێتیان هەڵگری واتان و چیرۆکبێژییەکەی لە میلۆدراماوە دەچێت بۆ تڕاژیدیا و پووچێتی و دەگەڕێتەوە تا ببێتە هاوشێوەی شانۆگەرییەکی مەهزەلی کە ئەمەش دەیکات بە هاوشێوەی زەوییەکی چاڵ و چۆڵ و ناتەخت\nئەجێندەیەکی تری فیلمی ئەنتۆنیا لایەنی ڕەخنەگریەتی، ڕەخنەگرتن لە ئاین بە گشتی و کڵێسای کاسۆلیکی بە تایبەتی، لێرەشدا گۆریس خۆی وەکو وانەبێژێک و ڕێنماییکارێک دەبینێت و تۆنی خۆی لە فیلمەکەدا دەسازێنێت و جێدەستی خۆی جێدەهێڵێت، سەرەڕای ئەوەش گۆریس بەو ڕادەیە تۆنی دەنگی بەرز نییە و خۆی ناسەپێنێت، بەڵکو چەندین ساتی فیلمەکەی بۆ بینەر تەرخان دەکات بۆ ئاواتخواستن\nفیلمەکە پۆڵێنی (ئاڕ) کراوە بەهۆی بوونی تووندوتیژی و سێکس و دەستدرێژی لەپاڵ وێنەی ئیرۆیتیکی و ڕووت و پیسێتی و چەپەڵی لەمەڕ شتە پیرۆزەکان\nمارلین گۆریس دەڵێت: من فێمینیستم، هەم بە هۆش و هەم بە مەزاج و هەوەسیش، فیلمەکانیشم وێنەدانەوەی تێڕوانینی منن بۆ ژیان\nلێرەدا دەرهێنەر ئازادانە دەدوێت لەبارەی باوەڕی خۆیەوە، بێ هیچ ترس و فشارێک ئەوەی دەیهەوێت دەیکات بە فیلم و دەیسازێنێت، کە فیلمەکەش دەبینیت هەست بەمە دەکەیت و بۆت ڕوون دەبێتەوە بۆچی ئۆسکاری باشترین فیلمی بیانی پێدراوە، گۆریس دەستپێکی ژیانی فیلمسازی بە نووسینی سیناریۆیەک دەست پێدەکات بۆ خانمە دەرهێنەری دیاری وڵاتی بەلجیکا (شانتال ئاکەرمان)، شانتال پاڵپشتێکی گەورەی گۆریس بووە و قایلی کردووە سیناریۆ و نووسینەکانی بکات بە فیلم و پێی گوتووە : درووستکردنی فیلم بەو جۆرەش قورس نییە، بەم جۆرەش ئەو سیناریۆیەی گۆریس پێشکەشی ئاکەرمانی کرد بوو بە فیلمی پرسیارێک لە بێدەنگی ١٩٨٢، لایەنی قێزەون لە فیلمەکەدا بەڕای من هاوڕەگەزخوازی و پەیوەندی خێزانی و دەستدرێژی و پەیدۆفیلیای سەروو ئاساییە، ئەمە جگە لە کپ کردن و نادادوەری بەرامبەر پڕۆسەی هاوسەرگیری\nدەکرێت تۆی بینەر ڕق، خۆشەویستی، حەز و بەدڵبوون، قێزکردنەوەت هەبێت بەرامبەر فیلمی ئەنتۆنیا وەکو هەر بەرهەمێکی تری سینەمایی، بەڵام بێگومان بە لەوەی ژەمێکیه سینەمایی جیاواز دەچێژیت و بە بیرکردنەوەیەکی سادە و تێڕوانینێکی سانا بۆی و گەشتن بە دوا ساتی فیلمەکە و خوێندنەوەی دوا دیالۆگی دەبنە هۆی مانەوەی فیلمەکە لە هزرت...باسەکەم بە دیالۆگێکی نێو فیلمەکە بەکۆتا دێنم،  ئەو پەندە هەڵەیە، کات هەموو برینەکان ساڕێژ ناکات، تەنیا ئازار کپ دەکاتەوە و یادەوەرییەکان لێڵ دەکات\n"
  },
  {
    "id": 202,
    "p": 202,
    "idPoster": "https://lh3.googleusercontent.com/cNIDn6Lzqd3sTZ44RTVLfFtIGLeeJKnUH4KsKdwY17xTbu6hhc7jZ8XHJHlKqGTm_SQS1mgsQqNXRrxHkCxL-G4R_tmoUBKGJ9Zo1eYv1r0PeG4b_UOxdqnDA98AUUN9FH4NimfcGQ=w2400",
    "typeFilm": "film",
    "typeTop": "top",
    "memberNameEnglish": "kardos-mshir",
    "title": "The seventh seal 1957",
    "photo": "20201006_121242.jpg",
    "writingN": "پیتەر بڕادشۆ، عماد العزري، سارە یحیي",
    "nameF": "مۆری حەوتەم ١٩٥٧",
    "description": "\nفیلمی مۆری حەوتەم ١٩٥٧: گوزەرێک بەناو هونەر و باوەڕداری لەسەردەمی تاعووندا\nمۆری حەوتەم دەکەوێتە کۆتاییەکانی نیوەی یەکەمی ژیانی سینەمایی ئینگمار بێرگمانی سویدی و ١٧ەهەمین فیلمیەتی و سیناریۆکەی لە شانۆگەریەکی بێرگمان خۆیەوە وەرگیراوە بە ناوی ود پەینتینگ، یەکەم کلاسیک فیلمی ئەم پیاوەیە کە شایەنی باس بێت، کاریگەری مۆری حەوتەم بەسەر سینەمای دونیاوە زیاترە لە ڕەشۆمۆنی کۆرساوا و ڕۆما، شاری کراوەی ڕۆسێلینی و فیلمەکانی شەپۆلی فەڕەنسی (ئەمە بەڕای من)، ئەمەش بەسە بۆ سەلماندنی ئەوەی ئەم پیاوە چەندی ویستووە تا بیر بکاتەوە و فەلسەفەکەی بخاتە کار و بە ڕوئیا سینەماییەکەی سەرساممان بکات پێش ئەوەی دواتر چەندین کلاسیکی قەشەنگ بەرهەم بهێنێت.، ئەمە جیا لەو کاریگەرە ڕۆشنبیریەی بەسەر بونیادی هونەری سینەمایەکی جیاواز جێی هێشت و بە جیهانیتری کرد و ئازاد بوو لەدەستی گەورە هۆڵیودی سەردەم\n شوێنی ڕووداو گوندێکی سویدە و کاتیش سەدەکانی ناوەڕاست، سەدەی ١٤ کە ئەوروپا تاکو باکوری سوید بە نەخۆشی تاعوون باڵاپۆش کرابوو کە ئەو کات بە مردنی ڕەش ناسرابوو، هەروەها ناونیشانی فیلم دەلالەتە لە ماوەیەک لە ڕوئیای یوحەنا کە کۆتا کتێبی ئینجیلی مەسیحیەکانە و تێیدا فیلمەکە بە ماوەیەک دەست پێدەکات و کۆتایی دێت: کاتێک مۆری حەوتەم کراوەیە بێدەنگییەک بۆ ماوەی نیو کاتژمێر لە ئاسمان ڕوویدا. بەڵام سەر زەوی شوێنی ڕوودانی وڕووداوەکانە کە نیشاندانی ئەمەیە: ئاڵانی مردن و خەڵک بەیەکەوە، ئەو نیو کاتژمێرەش وون بوونی خودا و دەرکەوتنی خراپە و شەڕە، کە لێرەدا بە بەری مردنی دا کردووە و مردنیش شوێنی خەڵک دەکەوێت تا گیانیان بکێشێت، لەبەر ئەمەشە بە تاریکترین و خەفەتبارترین فیلم دادەنرێت، فیلمێک بە تارمایی مردن دەست پێدەکات و هەر بەویش کۆتایی دێت\nگرنگترین خاڵ کە فیلمەکە جەختی دەکاتە سەر ئازادی پرسیار کردنە، تێیدا مەودایەکی فراوانی بۆ تەرخان دەکرێت چ لەلایەن کاستی فیلم و بینەریشەوە، بە جۆرێک لە زۆر ساتی فیلمەکە بە سەرسوڕمانەوە لەخۆمان دەپرسین بۆچی؟ وەکو لەم نموونەیەی خوارەوە: لەو کاتەی ئەنتۆنیۆس مێشکی بەدەست چەندین پرسەوە هەراسان دەبێت، دەچێت بۆ دانپیانان لە کڵێسا (بەپێی بیروباوەڕی خۆی) هەوڵ دەدات بپرسێت و وەڵام وەربگرێت بەڵام بێ ئەوەی وەڵامێکی تەواو و ڕوون وەربگرێت، لە لایەکی تر :هاوڕێکەی (جۆنس) لە دەرەوە چاوەڕێی دەکات و لەگەڵ خزمەتکاری کڵێساکە قسە دەکات و لێی دەپرسێت\nـ ئەم وێنە ترسناکانە چین؟\n= سەمای مردنن\n- ئەی ئەم هەمووە نەقش و نیگارەی بۆچیە؟\n= تاکو خەڵکی مردنیان لەیاد بێت\n- هەر ئەمەشە وایان لێدەکات هەرگیز ئاسوودە نەبن\nمۆری حەوتەم خاڵێکی وەرچەرخانی گەورە بوو لە ژیانی بێرگمان کە بە بەرهەمهێنەرە سادەکە ناسرابوو و فیلمەکانی بە داهاتێکی کەم و بە ٣٥ ڕۆژ وێنە دەگرت تەنانەت بۆ دیمەنی سەمای مردنەکە ناچاربوو تیمی دەرهێنان و هاوکارەکانی خۆی بەکاربهێنێت دوای شەکەتی و ماندووبوونی نواندکارەکانی لەو ڕۆژەدا. لەم قۆناغەش گرنگی دا بە تێکەڵکردنی واقیع بە خەیاڵ و مەجاز و ئەسپی خۆی تاودا لە پەیوەندی نێوان ویست و لەدەستدان و تاوان و گوناه کردن و بە ڕاشکاویش بابەتەکانی مردن و ڕۆح و نەمری وروژاند بە تۆنێکی گاڵتەئامێزانە و جارجاریش دەربارەی بێباوەڕی خۆی کە تووشی ترسی دەکرد و لای ئەو ژیانکردن لە چاوەڕوانی مردن زۆر لە مردن خۆی ترسناکترە.یاری شەتڕەنجەکە مێتافۆڕێکی زیرەکانەیە بۆ هەوڵدانی پیاوێک کە دەیەوێت بەرەنگاری مردن ببێتەوە لەڕێگەی کارامەیی خۆیەوە، لەوانەشە ڕوونترین بیرۆکەی ئەم هونەرمەندە بلیمەتە بێت، دیمەنەکانی شەتڕەنج کردنەکە دەکرێت بەلای زۆرێکەوە فیلمەکە بکەن بە فیلمێکی سوریاڵ، بەڵام بەهیچ شێوەیەک ئەمە درووست نییە، سوریالیزم دەکرێت فۆڕمێک لە فۆڕمەکانی واقیع بکات و چێژێکی هەستیار و تێکدەر بدۆزێتەوە تێیدا، بەڵام کارەکەی بێرگمان ڕاستخوازانەیە، بەتووندی خۆی دەبەستێتەوە بە ئازاری باوەڕهێنان، باوەڕ‌هێنان بە خودا کە بە بێدەنگی و بزری دەمێنێتەوە\nلە مۆری حەوتەمدا ئێمە لە بەردەم ڕەفتارێکی مرۆیداین کە ڕووبەڕووی مەرگ دەبێتەوە وەکو نوێنەرێکی خراپەکاری و شەڕ بەبێ بوونی هیچ هێزێکی چاکە، هێزی فریشتە یاخود خودا وەکو ئەوەی مرۆڤ بە تەنیا بێت لە جەنگەکەیدا دژی شەڕ و هیچ جیهانێکی تر و مێتافیزیکایەک بوونیان نەبێت. مردنیش بە ڕووێکی تر و بە شەتڕەنج دێت، بەو واتایەی هەموو جیهانەکان ماددین، هەستپێکراون، چاکە بە هۆکاری ڕوون چاکەیە، بەهەمان شێوە شەڕیش هۆکارەکەی ڕوونە بۆ شەڕە، ئەمەش ئەو مردنە دەگرێتەوە کە بەشوێنی خەڵک دەکەوێت تا بیانکووژێت\nلە فیلمەکەدا ڕووبەڕووبوونەوەیەک هەیە لەنێوان ئەنتۆنیۆس بلۆک و مردن، لە یاری شەتڕەنجەکەدا مردن ڕەنگی ڕەشی بۆ دەردەچێت و دەڵێت بۆ ئەو گونجاوە، سوارچاکەکە ئاماژەیە لە چاکە کە مرۆڤە و مردنیش لایەنە خراپەکەیە، مرۆڤ وەکو ڕزگارکەرێک و مردنیش وەکو بکوژێک، لە نەبوونی تەواوەتی خودا، یان هەر هێزێکی تری چاکە لەم جیهانە، هەر ئەمەشە فیلمەکە پێکدێنێت و مەبەستی بێرگمان دەخاتە ڕوو، حوجەتی مادیەت و عەقڵانیەت بەرامبەر باوەڕداری و غەیب\nلە چاوپێکەوتنێکدا لەگەڵ بێرگمان پرسیاری ئەوەی لێکرا بۆچی مردنی بە مرۆڤ و کارەکتەرێک نیشانداوە، ئەویش لە وەڵامدا دەڵێت: گەر بینەر مردن نەبینێت بڕوای پێ ناکات لەبەر ئەوە بێرگمان مردن خۆی نیشان دەدات نەوەکو شوێنەواری، مردن لە بەرگی کارەکتەرێکدا کە دەجووڵێت و خەڵکی ئاڕاستە دەکات بەرەو کۆتا ساتەکانی ژیانیان و مردنیان، کە ئەمەش لە جوانترین دیمەنەکانی فیلمەکەیە کە دیمەنی کۆتاییە، کۆکردنەوەی خەڵک و بردنیان بۆ کۆتا کۆچی ژیانیان، بێرگمان – کە بەهۆی کورتهێنانی بودجەوە سیناریۆی فیلمەکەی بۆ چەندین ساڵ لای خۆی هێشتەوە- کاتێک دەبینێت ئاسمان هەوراویە لە کۆتایی ڕۆژدا، لە ساتێک بەردەست و نواندکارەکانی لە شوێنی تۆمارکردنی دیمەنەکان نەماون ئەمەی بە خەیاڵدا دێت کە تەواوکردنێکە بۆ ڕووداوەکانی پێشوو و کۆتا ڕووداویشە، بێرگمان نەیویست ئەمەی لە دەست بچێت و ئەوانەی لەوێ مابوونەوە و ئەوانەشی بەوێدا تێدەپەڕین کۆیکردنەوە و جلوبەرگێکی ڕەشی لەبەر کردن و ناردیانی بەرەو مردنی خۆیان و سەمایان دەکرد بێ ئەوەی بزانن چی دەکەن، هەروەها بە دیمەنی دوور و دوور لە ڕووخسار و ئاماژەکانی چاو و ڕوو تۆماری کرد بۆ تەنیا چەند چرکەیەک و کردیشی بە دیارترین دیمەنەکانی فیلمەکە\nهۆکاری مانەوەی مۆری حەوتەم وەکو یەکێک لە کلاسیکیە دیارەکانی سینەما گەلێک زۆرن سەرەڕای ئەوەی زیاتر لە ٦٠ ساڵە پەخشکراوە، دیارترینیان پشت نەبەستبنیەتی بە کات سەرەڕای ئەوەی کاتی پەخشکردنی فیلمەکە پاش جەنگی جیهانی دووەم و سەرەتای جەنگی سارد و باس و خواسی بۆمبی ئەتۆمیە، بەڵام بەکارهێنانی مێتافۆڕێکی سادە و بەرهەمهێنانی فیلمەکە  بە شێوەیەکی فەلسەفیانە دەوڵەمەند وایان کرد تا ئەمڕۆ فیلمەکە بە زیندوویی بمێنێتەوە،  ئەمە جیا لەوەی فیلمەکە دووپاتکردنەوە و دەرخستنی ژیانە نەک هەر باسی مردن، ئەوەتا جۆف و میا و میکایل کە فیلمەکە بەوان کۆتایی دێت، سەلمێنەری ئەوەن ڕووناکی ژیان هەمیشە لە تاریکترین ڕۆژەکانیشدا دەربازی دەبێت\nهەروەها نواندنە نایابەکانی سەرجەم نواندکارەکان، گونار بۆڕنشتراند و ئاکێ فڕیدل و گونێل لیندبڵۆم و بیبی ئەندرسن، لەسەروو هەمووشیانەوە ماکس ڤۆن سیدۆی پاڵەوان و هاوڕێ و هاوکاری هەمیشەیی بێرگمان، و گرتە سینەمایی و سینەماتۆگرافیەکەی سینەماتۆگرافەر گونار فیشەر کە خوێندکارێکی سادەی کاڕڵ تیۆدۆر درێیەری گەورە فیلمسازی دانیمارکیە، وێنەگرتنێکی ڕەش و سپی کارامە بۆ فیلمێک کە کەلێنێک بوو لەنێوان تاریکی و ڕووناکی",
    "translator": "کاردۆس مشیر"
  },
  {
    "id": 203,
    "p": 203,
    "idPoster": "https://lh3.googleusercontent.com/KkvaeD_cEPtlNzFveWwacVAZN1YtBQwyEqpLFSOhVV_k4kE6TMrYn8g-4CrypsyRbZDtsaC2DkmvbcSi1tlR2EgmgrG8Zi-blEuMl8VJVBdFDvStNC6y281NiE7rLTz8Ve6ny0RgEQ=w2400",
    "memberNameEnglish": "kardos-mshir",
    "title": "Persona 1966",
    "photo": "20201006_121229.png",
    "writingN": "احمد محمد عبدالله",
    "nameF": "رووپۆش ١٩٦٦",
    "description": "\nفیلمی پێرسۆنا، هەڵهاتن لە ساختەیی ژیان بەرەو ئامێزی بێدەنگی\nدۆستۆیڤسکی لە یەکێک لە ڕۆمانەکانیدا(نامەکانی ژێر   زەوی) دەڵێت: هەموو مرۆڤێک چەند یادەوەریەکی هەیە کە نایەوێت بە هەموو کەسێکی بڵێت تەنیا هاوڕێکانی نەبێت، هەروەها چەند شتێکی تری هەیە تەنانەت ترسی لەوە هەیە بە خودی خۆشی بڵێت. وە هەموو مرۆڤێک لەم جۆرە شتانەی هەیە، لە شوێنێکی قووڵی نێو هزریدا هەڵی دەگرێت، وە هەرچەندە ژمارەی مرۆڤ زیاتر بێت ژمارەی شتە هەڵگیراوەکان لە هزریدا زیاتر دەبن\nئێمە؟ لەوانەیە پرسیارێکی سانا دەربکەوێت بەڵام بۆ وەڵامدانەوەی پێویستە ئەو شوێنە قووڵەی هزرمان بپشکنین کە دۆستۆیڤسکی لێی دواوە و دەست بکەین بە گەڕان لە دونیای خۆماندا کە هیچ کەسێک لێی نانواڕێت، بەڵام تووشی بەربەست دەبینەوە و دەبێت بیانپەڕێنین تاکو بتوانین بگەین بە کاریگەریی دەروونی مرۆیی\nئەو ڕووپۆشە درۆینانەی ڕۆژ دوای ڕۆژ دەیانخەینە سەر ڕووخسارمان هەر لە بزە بێهەست و مردوو و ئەو گفتوگۆیانەی خاڵین لە هەر هەستێکی ڕاستەقینە و هەروەها ئەو پەیوەندیانەی خوێن لە ڕۆح دەهێنن، تەنانەت ئەو ڕۆڵانەشی لە ژیاندا دەیانگێڕین بێئەوەی وێنەدانەوەی ئەو حەقیقەتە بێت کە دەمانەوێت، بەمەش دەبنە بارێکی قوورس کە ناتوانین هەڵی بگرین\nلەبەر ئەمە و لە ساتێکدا ئێلیزابێت بڕیاری دا، کە ڕۆڵی ئێلکتڕای دەبینی لە یەکێک لە شانۆگەرییەکان، بۆ هەمیشە بێدەنگ بێت و لە قسەکردن بکەوێت، پزیشکەکان هیچ هۆکارێکی جەستەیی و دەروونیان بۆ ئەم دۆخە بێدەنگیەی ئێلیزابێت نەدۆزیەوە بۆ ماوەی زیاتر لە سێ مانگ\nلە جیهانی  ئینگمار بێرگمان ـی سوویدی و یەکێک لە مەزنترین فیلمسازەکانی سینەما، هەر وردەکارییەک واتایەکی خۆی هەیە و هەر دیمەنێکیش نیگارێکی هونەری فەرامۆشنەکراون و لەیاد ناچنەوە، بێرگمان، کە وەکو یاریدەدەرێک دەست بەکار بوو، لە فیلمی پێرسۆنا دا بە چەند دیمەنێکی تۆمارکراو بە ئامێری ڕێکخستنی ڕووناکی دەست پێدەکات، چەند وێنەیەکی ڕووناکیە دەرچووەکان لەو ئامێرە سینەماییەوە تاکو دەرگایەک لەنێوان خەیاڵ و واقع دا بکاتەوە، تێیدا ئێمەی بینەر لە تێکەڵەیەک لە دیمەنی بە ئاگاهی و نائاگاهی هەردوو کارەکتەری فیلم دەژین، ئەمەش یەکێکە لە سیما تایبەتەکانی تری سینەمای بێرگمان، بەجۆرێک سوریالیزم  بەشێکی جیانەبووەوەی فیلمەکانیەتی\nپێرسۆنا - خەونخەونی بوونی بێئوومێدی ئەوەیە ... خۆت وا دەرنەخەیت بەڵام وابیت(بێئومێد بیت)\nخانمەئاکتەر لیف ئۆڵمەن توانی نواندنێکی جوان پێشکەش بکات بەبێ ئەوەی هاوبەشی ئێلیزابێت بکات لە دیالۆگەکانی فیلمەکە، بەڵام لە ڕێگەی دەربڕینەکانی ڕووخسارییەوە توانی هەموو ئەو پەیامانەی بێرگمان ویستی لێبوو، دەری بخات، بڕیاری دا خۆی بخاتە نێو بارودۆخی دابڕان لەگەڵ مرۆڤ و دەوروبەر لەڕێگەی بێدەنگبوونێکی ئیختیاریەوە، بەم جۆرەش وەڕسبوون و بێزاری خۆی بەیان کرد لە ساختەیی مامەڵەی مرۆڤ و لەوەی بەردەوام دەبێت ئاگاداری کردارەکانت بیت\nئەم کەلێنە فراوانە دۆخی ئەوانی تری دەرخست، وە ئەوەی تۆ بەڕاستی تێیدا دەژیت کە جگە لە خۆت کەسی تر پێی نازانێت، بڕیار دەدات کە چیتر ماسکی تر نەپۆشێت بۆ پەیوەست بوونی بە دونیاوە و جێگرەوەیەکی تری خۆکووشتن پەیڕەو بکات ئەویش بێدەنگییە\nپێرسۆنا - کەمیێتی\nبیبی ئەندرسن، لایەنە قسەکەرەکەی ئەم درامیە دەروونیەی بێرگمان، هەروەها ئاڵما، پەرستارە تەرخانکراوەکەی ئێلیزابێت کاتێک پزیشکەکە بڕیار دەدات نەخۆشخانە جێبهێڵێت و کات بەسەر بەرێت لەماڵێک دوور لەشار و نزیک دوورگەیەکی چۆڵ، دەرفەتی پشوودان و دوورکەوتنەوەی پێدەدات لە پاڵەپەستۆی ژیان\nجوانی درامیەکە لێرەدا لە هەڵگێڕانەوە و قڵب بوونەوەی ڕۆڵەکانە کاتێک ئاڵما سەرنجی دەچێتە سەر ئێلیزابێت دوای ئەوای بۆی دەرکەوت گوێگرێکی باشە بۆی، هەر یەک لە ئێمە بەشوێن ئەو دەرفەتەدا دەگەڕێین تا دابنیشین لەگەڵ کەسێک و ئەوەی لە ناخماندایە لەگەڵیدا بیدوێنین بەبێ سنووری، ئەمەش ناچارمان دەکات بە شاردنەوەی لایەنێکی کەسێتیمان و بڕینی بەشێک لە چیرۆکی ژیانمان\nلێرەدا وەکو ئەوەی ئاڵما نەخۆشەکە بێت و ئێلیزابێتیش پەرستار و چاودێرەکە، بەم جۆرە ئاڵما ئەو چیرۆکانە هاوبەشی پێدەکات لەگەڵیدا کە پێشتر لەگەڵ هیچ کەسێکی تردا نەیکردووە، بەم جۆرەش وردە وردە کەسێتی خۆی لەناو ئێلیزابێت دا دەتوێتەوە و ناسنامەی خۆی وون دەکات کاتێک سەرجەم ئەو ڕووپۆشانە لە ڕووی دادەماڵێت کە لایەنە تایبەتییەکانی شاردبووەوە و ڕووی دونیاکەی خۆیان بەڕووی یەکتری دا دەکەنەوە\nپێرسۆنا - وەرگرتن و کاریگەر بوون\nکەمی زۆرترینە، ئەوەی گرنگە تەنیا حەقیقەتە\nیەکێک لە لایەنە فەلسەفیەکان Minimalism سادەیی، کە بێرگمان پێی کاریگەر بووە لە کارەکانیدا زۆر بە ڕوونی لە فیلمەکەدا دیارە، سادەیی پێکهێنەرەکانی ئەو وێنەیەی نیشانمانی دەدات، پێرسۆنای ڕەش و سپی ڕەنگ، بە نموونە ئێلیزابێت لە ژوورێک ژیان دەکات جگە لە جێگەیەک و تەلەفزیۆنێکی بچووک هیچی تر لەخۆ ناگرێت، تۆی بینەر درک بەم شێوازە زاڵەی دیمەکان دەکەیت بەدرێژایی فیلمەکە، سەرنج خستنە سەر ڕووخسار بەجۆرێک دەتوانێت سەرجەم توخمە سینەماییەکان کۆبکاتەوە و لەخۆیانی بگرێت، ئەمەش وا لە ڕووخساری مرۆیی دەکات تەرکیز بخاتە سەر زۆرینەی کادر و ئاکتەرەکان لەگەڵ جووڵە زۆر کەمەکانی کامێرا، بەمەش دیمەنەکان وەکو وێنەدانەوەیەکی ناو ناخی دەبینێت لە ڕێگەی ئاوێنەیەکی جادووییەوە، ئەمەش لە ڕاستیدا مووعجیزەیەکە لە مووعجیزەکانی سینەمای بێرگمان\nسەرەڕای ئەوەی چیرۆکی فیلمەکە سادە دەردەکەوێت، بەڵام درامییەکی دەروونیی ئاڵۆز و پرسیار هەڵگرە، تەنانەت دەتوانم بڵێم قورسە هەموومان لەسەر لێکدانەوەی پەیامەکانی بێرگمان کۆک بین کە فیلمەکە لەخۆی دەگرێت، یاخود بگەین بە وەڵامێکی ڕوون و دیاریکراو بۆ سەرجەم ئەو پرسانەی کەسێک دەیکات دوای بینەر بوونی\nپێکهاتەی دراما دەگات بە لووتکە لە دیمەنی درووستبوونی ڕووخسارە دوو نیوەییەکە، یەکێکیان هی ئاڵما و ئەویتریان هی ئێلیزابێت، بەجۆرێک واقیع و خەون پێکدادەچن و جیابوونەوەیان قوورس دەبێت، هەروەها یەکلاکردنەوەی حەقیقەتی ڕووداوەکان چ بەنسبەت ئاڵما یان بەنسبەت ئێمەی بینەرەوە\nبێرگمان و فیلمسازی\nبێرگمان هەرگیز یارمەتی پێشکەشی بینەرانی ناکات، هەروەها پرسیاری بێ وەڵامیشیان نمایش ناکات، بەڵکو چەند هێڵێک دەکێشێت کە وا لە هەر کەسێک دەکات لۆژیکێک و شیکردنەوەیەک بدۆزێتەوە بۆ لێکدانەوەی، دیارترین پرس کە هزری بینەر بەخۆیەوە سەرقاڵ دەکات دوای بینینی پێرسۆنا و دڵنیاشم ڕووبەڕووی هەمووتان دەبێتەوە ئەوەیە ئایا هەر بەڕاستی باس و خواستی فیلمەکە لە دەوری دوو کەسێتی و دوو مرۆڤدا دەسوڕێتەوە یان ئەو دووانە دوو لایەنی تاقە کەس و مرۆڤێکن، ململانێیەکی ناوەکی لەنێوان ئەو وێنەیەی لەنێو خەڵکدا پێی دەژین و ئەو دونیایەی بە تەنیا دەیگوزەرێنین!؟\nیان ویستی ئەوەبوو بڵێت کاتێک ئێمە ئەو ماسکانەی ڕووخسارمان لادەبەین دەبینین هەموومان لێکچووین و وەکو یەکتر دەژین، هەموومان کەسانی ناکامڵین و هەمان هەڵەمان تێدایە بەڵام هەندێک لە ئێمە دەتوانێت لەژێر ڕووپۆشی ساختەدا بیشارێتەوە زیاتر لەوانی تر!",
    "translator": "کاردۆس مشیر"
  },
  {
    "id": 204,
    "p": 204,
    "idPoster": "https://lh3.googleusercontent.com/kCXq1qHqf40hDTa_5edaVHK0xSPcsLy9ly9ikWnnqGWgKOLGrZw3bHTIdY9OD9KQi2-83eheQA2SR49g397F8rKIKzUNTcYrqfYixy0UBfWYUp0u2rsXwNmMgXbvJq2qsnzHfeHOUA=w2400",
    "memberNameEnglish": "kardos-mshir",
    "title": "The weeping meadow 2004",
    "photo": "20201006_121315.jpg",
    "writingN": "کاردۆس مشیر",
    "nameF": "مێرگی گریان ٢٠٠٤",
    "description": "\nئۆدێسەی هۆمیرۆس بەڵام لە سینەما\nجارێکیان لەلایەن ڕۆژنامەنووسێکی ئیتاڵیەوە لە تیۆدۆر ئەنجیلۆپۆلۆسی فیلمسازی یۆنانی پرسرا: بەنیاز نیت تەکنینی سێ دووری لە فیلمەکانت بەکاربهێنیت؟ ئەوەی ئاشنای سینەمای تیۆدۆر و ڕێبازەکەی بێت بە وەڵامەکە دەزانێت بەڵام لەڕاستیدا وەڵامی ئەنجیلۆپۆلۆس پێکەنینێک بوو و گووتی: ئەم تەکنیکە کتومت پێچەوانەی تێگەیشتنی منە بۆ سینەما وەکو ئامرازێکی کاریگەر لەسەر تاک و بەشێوەیەکی ڕاستەوخۆ.. بەڕای زۆرێک پرسیارەکە سووکایەتیە یاخود بەتێڕوانینێکی تر نەزانی و کەمزانی ڕۆژنامەنووسە ئیتاڵیەکەیە لە تێگەیشتنی ئەنجیلۆپۆلۆس بۆ سینەما وەکو بیرۆکەی جووڵاو نەوەکو بابەتە لاوەکیەکانی تر .. لە ڕاستیشدا ڕێژەیەکی زۆر کەم هەن کە هێشتا بەردەوامن لەسەر ئەم شێوازە لەم سەردەمەدا ئەگەر بەم سەردەمە هەژمار بکرێت بەهۆی مردنە لەناکاوەکەی بەڕووداوێک لەکاتی تۆمارکردنی فیلمێک بەڵام ئەوەی جێی تێڕامانە هەر ئەوە پێشەنگی ئەم پەیڕەو و ڕێبازەیە و جگە لە ئەو شیاوی هیچ دەرهێنەرێکی تر نییە\nلە فەڕەنسا کە لە چلەکانی ڕابردوو شەپۆلی نوێی سینەما سەری هەڵدا بیرۆکەکان وەکو کۆمەڵە بە گەڕ دەخران و دەجووڵێنران، گۆدار و تروفۆ و ڕیڤیێت و شاپڕۆڵ بە نموونە، کە تێیدا وەکو کۆمەڵەیەک لە هەوڵی بەرەوپێشبردنی بیرۆکەکەیان بوون، بۆیە جێی سەرسوڕمان نییە چەندین شاکاری سینەمایی ببینین کە ئێستا نایبینین لەو سەردەمە بەڵگەنەویستە چونکە ئەوەی تێگەیشتن و وەرگرتنی ئامانجی سینەما و سینەما بەگشتی دیاری دەکات ڕای گشتیە، وەکو چۆن دەبینین هۆڵیوود لە بیرۆکە و پەیڕەو و شێوازدا ئەم سەردەمەی قۆرخ کردووە\nلەبەر ئەوەیە تاکو ئێستاش لە بنەماکانی داهێنان داهێنانی شتێکی نوێ و جیاوازە لەوانی تر، تەنیا لە بیرۆکەدا نا بەڵکو تەنانەت لە شێوازی پەیڕەوکراو و وەرگرتنی بیرۆکە و گۆڕینی بۆ فیلمێکی سینەمایی. لە فیلمەکانی ئەنجیلۆپۆلۆس وا هەست ناکەیت فیلمەکە پەیامێک ئاڕاستەی تۆی بینەر دەکات، بەڵکو ئەوە دیمەنە پچڕ پچڕەکانن خۆیان پەیام و مەبەست بە تۆ دەگەیەنن، بە نموونە لە فیلمی نیگای یولیسێس دا لەو دیمەنە درێژەی کە خێزانەکە بەبۆنەیەکەوە ئاهەنگ دەگێڕن و سەما دەکەن لەسەر نۆتەکانی پیانۆ و لە هەر خولەکێکدا ئەندامێکی خێزانەکە کەم دەکات بەهۆی دیکتاتۆریەتی حکومەتەوە، تا دواجار خێزانەکە پیانۆکەش لەدەست دەدات و هەموویان بەرەو زیندانی دەوڵەت دەنێردرێن، بەمەش کەس نامێنێت بۆ ئەم ئاهەنگە سەما بکات و تەنانەت پیانۆکەش\nمێرگی گریان یەکێکە لە شاکارە هاوچەرخەکان کە ئەنجیلۆپۆلۆس پێشکەشی کردووە، ئەنجیلۆپۆلۆس لەو دەرهێنەرانەیە کە پەیڕەوی بیرۆکەی زنجیرە بیرۆکەی پێکداچوو لەیەک ئەزمووندا دەکات کە بریتیە لە کۆمەڵە فیلمێکی لێکجوودا بەڵام لە خزمەتی یەک بابەت و دۆسیەدایە، بیرۆکەی جێگیر و ڕوون بۆ یەک ئامانج پوختە و واتای فیلمی مێرگی گریانە، ئەنجیلۆپۆلۆس هەر خۆی ئەم ڕێچکەیەی کردەوە و لە حەفتاکانی ڕابردوو بە سێ فیلم کە هەندێک لە ڕەخنەگران بە قوتابخانەی هیوا ناویان دەنا لە مێژووی یۆناندا، سەرجەم ڕووداوەکان بەڕاستەوخۆیی و ناڕاستەوخۆیی پەیوەستن بە مێژووی یۆنانەوە، شارستانیەتی یۆنان، ئەفسانەی یۆنان، هتد... مێرگی گریان لەگەڵ فیلمی تۆزی کات ٢٠٠٤ بەیەکەوە بریتین لە هەوڵێک بۆ تێکەڵکردنێکی مێژوویی لەنێوان ئەفسانە و شیعردا، کە بەڕوونی بە سینەمای ئەنجیلۆپۆلۆسەوە دیارن و هەر بەڕاستی سینەمای ئەنجیلۆپۆلۆس شیعری بەرجەستەکراوە لە بەرگی وێنە و دیدەنێکی بینراو\nمێرگی گریان باس لە خێزانێکی پەنابەر دەکات کە بەهۆی شۆڕشەوە لە ڕووسیاوە بۆ یۆنان کۆچ دەکەن و لە زەویەک نزیک لە ئاو نیشتەجێ دەبن، تێیدا گوندێک درووست دەکەن و ئەمەش سەرەتای چیرۆکی فیلمەکەیە، ئەوەی جێی ئاماژەیە تەنیا ڕووداوەکە نییە وەکو فیلمێک بەڵکو مێژوویەکە بۆ سەردەم و کاتێکی دیاریکراو، ئەنجیلۆپۆلۆس هەر خۆی دەڵێت لە هەموو فیلمەکانیدا گێڕانەوەیەکی مێژوویی هەیە، لێرەشدا تەنیا باوک هەیە کە پەیوەستە بەخۆیەوە، چونکە بەهۆی دیکتاتۆریەتی حکومەتەوە لە باوکی بێبەش بووە لە ژیانی خۆیدا\nمێرگی گریان گوزەر و تێڕوانینێکە بەناخی مرۆڤدا، تیدا خۆشەویستی بە کۆمەڵ و بە تاکیش دەبینین، هەر کەسایەتیەک لە کەسایەتیەکانی فیلمەکە وا دەردەکەوێت ململانێیەک لە ناخیدا هەبێت و ئەمیان خواستی خاوەندارێتی دەکات و ئەویتریان ئازادی، بەواتایەکی تر بەرجەستەکردنی هەست و سۆز و گەمژەیی و دڵڕەقی مرۆڤە، هەروەها خۆشەویستی و جوانی لە مرۆڤدا، بەجۆرێک وا لە فیلمەکە دەکەن زۆر دووبارە نەبنەوە یاخود هەرگیز فیلمێکی لەم جۆرە بەرهەم نەیەتەوە، تڕاژیدیایەک بەڵام بەدەستی چارەنووسەوە کە ئەم تڕاژیدیایە دەکێشێت وەکو ئەوەی لە نێو یەکێک لە چیرۆکەکانی ئەغریقیەکان بین بەڵام بەشێوازێکی چیرۆکبێژی و گێڕانەوەیەکی جوان و لە هەمان ساتیشدا بێزارکەر بۆ بینەر، بێزاری و وەڕسی لەو ڕێژە جوانی و سنوورەی لە دیمەنەکانیدا هەن و پێکی دەهێنن بەجۆرێکی شاعیری و میوزیکێک کە هیچی لە مۆنتاژ و دەرهێنانی فیلمەکە کەمتر نییە لە تێپەڕینی کات و گونجاندنی بە ئامرازە سەرەکیەکانی فیلمەکەوە، هەروەها دەیکات بە تاقیکردنەوەیەک بۆ تۆی بینەر بۆ تێگەیشتن لە کات و شوێن و دیالۆگ و چیرۆکی فیلمەکە\nمێرگی گریان هەڵگری زیم و درووشمە بەناوبانگەکەی ئەنجیلۆپۆلۆسە، ئەو ڕێگەیەی ئەو هەڵیدەبژێرێت بۆ گەیاندنی بیرۆکەکەی بە دیمەنە درێژەکان، هەر دیمەنێک بەتەواوی و کامڵی پێکدێت لە سەرجەم وردەکاریەکانی )دیالۆگ و بیرۆکە جۆربەجۆرەکان) کە بانگهێشتت دەکەن بەرەو بەهیوابوون و بیرکردنەوە لە جوانی دیمەنەکە و وەرگرتنی بیرۆکەکەی، بۆیە سەرت سوڕ نەمێنێت گەر دیمەنێک ماوەکەی لە دە خولەک زیاتر بوو،   چونکە ئەمە ئەو سینەما بیرسازیەیە کە ئەنجیلۆپۆلۆس نیشانی دەکات تاکو هەست بە هەستە مرۆییەکان بکەیت لەڕێگەی سینەماوە، هەروەها بڕیار وابوو فیلمەکە ببێت بە یەکێک لەو فیلمانەی کە پێکەوە گرێدەدران و باسیان لە مێژووی یۆنان دەکرد، بەڵام چارەنووس و مردنی ئەنجیلۆپۆلۆس هەموو شتێکیان وەستاند\nئەمە ئەو سۆزەیە مرۆڤ پەیدای دەکات ، سینەم نەخۆشیە و توانای مانەوەو ژیانی هەیە لە هەموو کاتێک و سەردەمێک ، جا تۆ لەم بوارەدا ئەمەت قبوڵ بێت یان ن\nئەنجیلۆپۆلۆس"
  },
  {
    "id": 205,
    "p": 205,
    "idPoster": "https://lh3.googleusercontent.com/sTCwZEuJ_-l7-k9GqKZlbEeFG3rKdH9pYK69W558LETnQga87YBHMQnGJNno9CmczGW0DcLPk2k1VZW37C6d-7V_NH_iAcMh6Mrmi9khc4c3Ji1HzBZL2HtJkSgHSVKK_Cfa5IM-RQ=w2400",
    "typeFilm": "film",
    "typeDirector": "director",
    "memberNameEnglish": "kardos-mshir",
    "title": "Federico Fellini and his trilogy La strada 1954 - Bidone 1955 - le Nottingham di cabiria 1957",
    "photo": "20201006_121011.jpg",
    "writingN": "احمد محمد",
    "nameF": "فیدریکۆ فیللینی و سێیەنەکەی",
    "description": "\nسینەمای ڕاستەقینەخواز: گەشتێک بۆ نێو جیهانی کەنارگیری لەگەڵ سێینەکەی فیللینی\nلە کاتێکدا کە هۆڵیوود - وەک زۆربەی کات- سەرقاڵ بوو بە پێشکەشکردنی سینەمایەک کە پشتی دەبەست بە مەست کردن و بێ هۆشکردنی چاوی بینەر، لە پەنجاکانی سەدەی ڕابردوو وردە وردە لە ئیتاڵیا سینەما ئاڕاستەی ڕیالیزمی نوێی گرت کە وێنەدانەوەی واقیع بوو بێ فێڵ و جوانکاری، بەڵکو بۆ چینی هەژار و ستەملێکراوان جێبەجێ دەکرا بۆ چارەسەری کێشەی سەر شەقام و دەرەوەی کۆشکە گەورەکان و دوور لە وێنەی ژیانێکی نموونەیی و ڕۆمانسیەتی جادووگەر ئاسا.. فیدریکۆ فیللینی کە بە قوتابیەکی لێهاتووی قوتابخانەی ڕیالیزمی نوێ(نیۆڕیالیزم) دادەنرێت کە لە چل و پەنجاکانی سەدەی ڕابردوو سەری هەڵدا، لەو ماوەیەدا سێینە مەزنەکەی پێشکەش کرد کە باسی لە واقیعی ژیانی ئایەخ و چینی دووەمی کۆمەڵگەی ئیتاڵی دەکرد، سێینەیەکی درامی لە بارەی دڵڕەقی ژیان و تەنهایی و ئازار چەشتن.. ئەم سێ فیلمە بەرهەمی هاوکاری نێوان فیللینی و جۆلیتا ماسینای هاوسەری بوو، ئەو دوو هاوسەرەی کە پێکەوە چەند فیلمێکیان بەرهەم هێنا و بە نەمری لە مێژوودا مانەوە، جۆلیتا کە فیللینی لە یادەوەریەکانی بە ئیلهامبەخشە تایبەتیەکەی وەسفی کردووە، ڕۆڵی درشت و بە پێزی گێڕاوە لە ئاستێکی بەرز، ئەو توانی لە ڕێگەی سانایی ئاماژەکانی ڕووخساری کە خاڵی نەبوون لە نیگای ماتی و پەستی و خەفەت وە جووڵە ساویلکەکانی، کاریگەری بەسەر بینەرەوە هەبێت و سەرنجیان ڕابکێشێت، سەرەڕای ئەوەی ئەو کات جیهان سەرقاڵ بوو بە ماریلین مۆنرۆی شۆخ و شەنگ کە بەرهەمی هۆڵیوود بوو، ئەو کات سینەمای ئیتاڵیا خەریکی بنیاتنانی جیهانی تایبەت بە خۆی بوو بە تاکی واقیعی نوێ کە ئاڕاستەی بەرگریکردن لە ئاکتەرە خاوەن سیفاتە جۆر بەجۆرەکانی گرت، کە بێ ئەزموون بوون و بۆ ڕۆڵی سەرەکی هەڵیاندەبژاردن و بە زۆری پشتی بەو ڤیژوەڵ ئێفێکتە نایابە دەبەست کە ئەو کات سینەمای ئیتاڵیای پێ بەناوبانگ بوو... فیللینی وێنەی سێ تابلۆی سەرواداری کێشا کە کەشێکی هێمن و غەمگینانە باڵی بەسەردا کێشابوو، هەڵگری سرووشتی هاوبەشی مرۆڤایەتی بوو و لەڕێگەی کەسانێک سێینەکەی پەخش کرد کە خۆیان ئەو ئەزموونەیان پڕاکتیزە دەکرد و تووشی بێ هیوایی و ڕەنگمردوویی ببوون نەک سپیەتیێکی خاوێن یان ڕەشیێتیەکی لێڵ، ئەمەش بووە هۆی درووستبوونی پێکهاتەیەکی ئاڵۆز بۆ خودی مرۆڤایەتی بە وردەکاری ئێش و ئازار، خەون و شکست، چاکە و خراپە\nLa Strada – 1954\n لەم فیلمەدا هەموو توخم و بنچینەکان بچووک دەبنەوە تا دەبن بە مرۆڤێک لە ناوەندی فیلمەکە وەک ئەوەی فیللینی ویستبێتی گێلسۆمینا و زۆمپانۆ دوو کارەکتەری سەرەکی فیلمەکە لە واقیعی ژیانەوە ببات و بیاننەخشێنێتە سەر تابلۆ هونەرییەکەی کە بە بەردەوامی ستایش دەکرێ، بە شایستەیش خەڵاتی ئۆسکاری بۆ باشترین فیلمی بیانی برد لە ساڵی 1957، زۆمپانۆ پیاوێکە نمایشی سێرک دەکات لەم شوێن و ئەو شوێن لەبەر ئەوە ژیانێکی جێگیری نییە و هەردەم لەم شار دەڕوات بۆ ئەو شار، لە کاتێکدا نمایشەکانی پشت دەبەستێتە سەر هێز تێبینی ئەوە دەکەین کە ئەو تووشی کێشە و ناخۆشی دەبێتەوە بەهۆی تەنهایی و بۆشاییەکەوە و ژیانی بێ نرخ دەکات، ئەنتۆنی کوین توانی ڕۆڵێکی جوان بگێڕێت بۆ ئەم پێکهاتەیەی زۆمپانۆ کە بە پێچەوانەوە لە ڕووکەشدا جەستەیەکی بەهێز و سەرنجی پچڕ پچڕ و قسە ڕەقی دەخواست، بەڵام لە ناخیدا هەڵگری هەست و نەستێکی چاک و باش بوو تا ئەو قورساییەی ژیانی لەسەر لابچێت و ڕۆحیەت و مانای پێ ببەخشێت.. تووشی کێشە دەبێتەوە لەگەڵ گێلسۆمینا کە لە خێزانێکی هەژار بەکرێی دەگرێت تا وەک یاریدەدەری کاری بۆ بکات، کەسایەتی گێلسۆمینا سادەیی و دڵتەنگی و گاڵتە و گەپ لە سەرنجەکانی بەدی دەکرێت و هەڵگری شێوە خاوێنەکەی سرووشتی مرۆڤە کە ژیان قێزەوونی نەکردووە. جۆلیتا ماسینا لە ڕێگەی ئەو کارەکتەرەوە پردێک بنیات دەنێت بۆ بینەر کە لە ڕێگەیەوە پێی ئاشنا دەبن و ئەوپەڕی بەزەیی بەرامبەر ئەو کچە ساویلکەیە دەنوێنن کە سەرەڕای ئەو خراپ مامەڵەکردنەی لەگەڵیدا دەکرێت ئەو هەر لەسەر سرووشتە بە وەفا و دڵسۆزانەکەی خۆی بەردەوام دەبێ و ڕەتی دەکاتەوە زۆمپانۆ جێبهێڵێت کە هەموو ئەوەی دەیزانێت لەبارەی ژیانەوە بەهۆی ئەوەوەیە تاکو تووشی تەنهایی نەبێت.. لە نێو خەونبینین بە ژیانێکی باشتر و هەوڵدان و ململانێکردن لە پێناو مانەوە لە ژیان، گێلسۆمینا دونیا جێدەهێڵێت و کۆچ دەکات بە بێدەنگی وەک شەبەنگێکی خامۆش بێ ئەوەی شوێنەوار جێبهێڵێت کچێکیش کۆچکردنەکەی وەسف دەکات و دەڵێت : لە بەرەبەیانی ڕۆژێکدا گێلسۆمینا لە خەو هەڵنەستا. فیلمەکە کۆتایی دێت بەڵام بێگومان ڕووخسارە فریشتەییەکەی گێلسۆمینا کە خاڵی نەبوو لە نیگای غەمگینانە لە نێو مێشکتدا دەمێنێتەوە\nIl Bidone – 1955\nفیللینی بەرەو لادێیەکانی ئیتاڵیا هەنگاو دەنێت و لایەنێکی تری ژینکردنی کۆمەڵگە بە جۆرێک چەند کۆمەڵەیەکی بچووک لە فێڵباز و تەڵەکەچی ژیان بە فێڵکردن لە کەسە سادە و ساکارەکان دەبەنە سەر، ئۆگەستۆ پیاوێکە لە کۆتایی ڕێککەوتنی پێنجەمیەتی ڕێبەری کۆمەڵێک گەنج دەکات بۆ فێڵکردن لە جووتیاران، لە کاتێکدا هاوڕێکانی ئاواتی ژیانێکی تریان هەیە، ڕۆبەرتۆ خەون بەوەوە دەبینێت کە هەندێک پارە پاشەکەوت بکات و ببێت بە گۆرانی بێژ و پیکاسۆش بڕیار دەدات کە بەردەوام بێت لە ئەنجامدانی هونەرەکەی ئەویش وێنەکێشانە تا بژێوی ژیانی خێزانەکەی دابین بکات کە لە هاوسەر و کوڕەکەی پێک هاتووە، ئۆگەستۆ کە بە تەنها دەژیت کەسێک شک نابات تا لە پێناویدا بژیت تەنها ئەو فێڵبازیانە نەبێت کە ڕاهاتووە لەسەری.. لێرەدا جۆلیتا ماسینا پێشەنگی بۆ برۆدریک کراوفۆرد چۆڵ دەکات کە لە ڕێگەی کارەکتەرەکەیەوە ئۆگەستۆ تێکەڵەیەک لە چاکە و خراپەی پێشکەش کرد، ململانێیەک لە ناخیدا دوودڵی دەکرد لە نێوان قەناعەتکردن بە ڕێچکە هەڵەکەی ژیانی کە بەهۆیەوە هەموو شتێکی لەدەست دا و تەنهای کرد دوور لە هاوسەر و کچەکەی و دەسپێشخەری لە گۆڕینی پاش ڕاهاتن لەسەر ئەم جۆرە لە ژیانکردن کە خەریکە بەرەو کۆتایی دەچێت. لەوانەیە وای ببینیت کە ئۆگەستۆ شایەنی ئەو بەزەییە نەبوو کە گێلسۆمینا بۆی هەبوو، بەڵام هەڵسەنگاندنی ئەخلاقی لانەبردرابوو لە لای فیللینی کە تەرکیزی دەخستە سەر لایەنی مرۆڤایەتی لە کارەکتەرەکانیدا. سەر لەنوێ کچەکەی ئۆگەستۆ دەردەکەوێتەوە ئەمەش دەبێتە دەرفەتێک تا ئۆگەستۆ ژیانی بگۆڕێت بەڵام لە کۆتا هەوڵیدا شکست دەهێنێت لە یارمەتیدانی کچەکەی، گەشتەکە دوور لە ئایدیەڵی کۆتاییە دڵخۆشەکان بەردەوام دەبێت، دیمەنی کۆتایی دێت و ئۆگەستۆ تەنها دەمێنێتەوە و دەیەوێت هاوار بکات لە کاتێکدا دونیا لەسەر ڕێڕەوی خۆی بەردەوام دەبێ بێ ئەوەی بایەخ بە ئەو بدات\nLe notti di cabiria 1957\nفیللینی کە بە پێچەوانەی هەموو پێشبینییەکان زنجیرەیەکی نایابی لە کارەکتەری گێڵسۆمینا درووستکرد کە سەرنجی زۆرێکی بۆ خۆی ڕاکێشا هەتا گەشتە ئەوەی واڵت دیزنی ویستی بیکات بە کارەکتەرێکی کارتۆنی لە فیلمەکانی، گەڕایەوە تا سەر لەنوێ بیهێنێتەوە سەر شاشە بە کارەکتەری کابیریا کە لە نێو کۆمەڵگەو ناوچەیەکی هەژار نشین دەژیت لە ڕۆما بەڵام ئەو وەک ئەوانی تر نا بەڵکو ئەو خاوەنی ماڵێکی بچووک و بڕێک پارەیە و بەهۆیەوە شتێک لە بەهێزی و تایبەتمەندی بۆ خۆی بنیات ناوە. جۆلیتا لە ڕێی کابیریا وە کەسایەتییەکی زۆر جیاواز لە گێڵسۆمینا پێشکەش دەکات، لە کارەکتەری کابیریا کەسێکی خاوەن خەون و هیوا و گەشبین دەبینین کە سوورە لەسەر باشترکردنی ژیانی و ڕەتی دەکاتەوە تەنها پەڕەموچێکی سووک بێت و با بە ئارەزووی خۆی ئەم شوێن و ئەو شوێنی پێ بکات بەڵکو ئامانج و حەزێکی زۆری هەیە لە درووستکردنی واقعێکی جیاواز بەهۆیەوە سەربکەوێت بەسەر ئەو بارودۆخە ناهەموارەی کە خۆی تێدا دەبینێتەوە. کابیریا ململانێکەی لەگەڵ ژیان بە دڵێکەوە ئەنجام دەدات کە بە شوێن خۆشەویستی ڕاستەقینەوەیە لەم دەریاچەیە کە هەمیشە پێی وا بووە بۆ ئەو گونجاو نییە. وە کاتێک لەگەڵ شەوانی کابیریا دەژین دەبینین کە بە بێ هیوابوون لە ژیان دەورەدراوە، لە دیمەنی دەستپێک لە کەنار دەریاچەکە کە خۆشەویستەکەی پارەکانی لێ دەدزێت و فڕێی دەداتە ناو دەریاکەوە تاکو بخنکێت تا ئەو کاتەی خەڵکی ناوچەکە ڕزگاری دەکەن. وە دیمەنی کۆتایی فێڵکردنی خۆشەویستەکەی دووبارە دەبێتەوە کە پێی وابوو لە کۆتاییدا دۆزیوەتیەوە و هەموو شتێکی لە پێناویدا جێهێشتووە، لە کاتێکدا کە ژیان ڕەتی دەکاتەوە تاقە شەوێکیش بێت خۆشبەختییەکی کاتی بەسەر ببات تا ئەو کاتەی چاوی بە ئاکتەرێکی بەناو بانگ دەکەوێت جێی دەهێڵێت کاتێک خۆشەویستەکەی دەگەڕێتەوە لای. کابیریا ئەو کارەکتەرە گەشبینە ڕۆمانسییەیە کە هەوڵ دەدات سەرەڕای هەموو بارودۆخ و توانجی هاوڕێکانی سووربێت لەسەر ڕوودانی مووعجیزەیەک، فیلمەکە بە دیمەنێکی بلیمەتانە کۆتایی دێت کە لە سەرنجەکانی ڕووخساری کۆدەبێتەوە، هەموو هەستە تێکەڵبووەکان بەهۆیەوە تێکەڵەیەک لە دەرەوەیەکی دڵڕەش و کەسێکی خەونبین نیشان دەدات. لە پەراوێزی ژیاندا ئەوانەی هیچ دەنگ و ڕەنگ و هات و هاوارێک درووست ناکەن لە ژیانیاندا لە کاتی ڕۆشتنیان هیچ ئاسەوارێک جێناهێڵن. هەر لەو پەراوێزەدا گەشتەکە لەگەڵ کامێراکەی فیللینی کە نەیبردین بۆ شوێنی دانیشتنی بینەرێکی سێرک کە سەیری جیهانێکی دڵڕفێن و سەرنجڕاکێش دەکات و خۆشییەکی تێدا دەبینێت کە لە ژیانە هێمن و جێگیرەکەی نایبینێت، هەروەها ناشمان بات بۆ شوێنی دانیشتنی دادوەرێک کە حوکم و بڕیاری ئەخلاقی دەردەکات وە لە دەستیشی چەکوچێک هەیە ناوی لێناوە دادپەروەری ژیان یان شتێک تێیدا ئۆگەستۆ و کابیریا دەنێرێت بۆ ئەڵقەی هەشتەم لە دۆزەخی دانتی، بەڵکو کردمانی بە بەشێک لەم دونیایە و وای کرد ئەو خۆدەرخستنە نموونەییە بەلاوە بنێین کە پێوەری درۆینە بۆ پۆلێنکردنی مرۆڤ دادەنێت تاکو بڕێک لە مرۆڤایەتی بدۆزینەوە لە بەرامبەر ئێش و ئازار\n",
    "translator": "کاردۆس مشیر"
  },
  {
    "id": 206,
    "p": 206,
    "idPoster": "https://lh3.googleusercontent.com/_S5ra-jaJcdZyM09ezCK1XsAdoJe6wCEHjUq4s5n42wOYPwKEzlCVQZS0hSb5KvRzUXyzDN89iVWRlcfqqsLfTy9xdT5H74XneTtVYdradoNXeeSu4HGHIeOeu8OXERDNrf-Al2hQA=w2400",
    "typeDirector": "director",
    "memberNameEnglish": "kardos-mshir",
    "title": "Jean luc godard",
    "photo": "20201006_121207.jpg",
    "writingN": "امیر العمري",
    "nameF": "ژان لوگ گۆدار",
    "description": "\nژان لوک گۆدار و سینەمای پۆستمۆدێرنە\nبەڕای زۆرێک لە ڕەخنەگرانی ڕۆژئاوا و ڕۆژهەڵاتی ناوەڕاستیش، فیلمسازی سویسری-فەڕەنسی ژان لوک گۆدار نموونەیەکی ڕوونی سینەمای پۆستمۆدێرنەیە\nئەوان لەم گوفتارەیاندا پشت بە فیلمە- نوێیەکان بە ڕووکەشێکی تایبەت- دەبەستن کە بە ڕێژەیەکی زۆر پشت دەبەستێتە سەر زیادەڕەوییکردن لە بەکارهێنانی پێکدادان و بەیەکداچوونی وێنەی سینەمایی کە زۆرینەی جار یان دژیەک و ناسازن یاخود نەشاز\nهەروەها یاریکردن لە بەکارهێنانی دەنگ و بڕینی دیمەن کەت ە خێراکانی لە کاتی مۆنتاژ کە وا لە بینەر دەکات لە وێنەیەکەوە بچێتە سەر وێنەیەک کە هیچ پەیوەست نین بە یەکترەوە بە شێوەیەکی ڕاستەوخۆ و بیناییانە\nهەروەها گۆدار جاروبار مەیل بە بینەرانی دەدات بەلای فیلمە کۆنەکان، بەجۆرێک دیمەنی فیلمە ئەمریکییەکان وەردەگرێت بەشێوەیەکی تایبەت، لەو فیلمە نەتەوەییانەی هۆڵیود لە سەردەمی ڕابوردوو و زێڕینی بەرهەمی دەهێنا و بەدیاریکراوی ئەو فیلمانەی بە بی فیلم یاخود ب مۆڤیس ناسرابوون کە تێچوویەکی کەمیان دەویست\nئەو ڕەخنەگرانەش پشت بەو گرنگیپێدانەی گۆدار دەبەستن لە نووسینەکانیدا لە - ئەو کاتەی کاری ڕەخنەگری دەکرد پێش سەرهەڵدانی شەپۆلی نوێ فەڕەنسی لە شەستەکانی ڕابوردوو لە فەڕەنسا- سینەمای نەتەوەیی ئەمریکی\nهەروەها زۆرێک لە ڕەخنەگران وای دەبینن کە گۆدار هەر لەسەرەتای کاری فیلمسازیدا مەیلی بەلای سینەمای پۆستمۆدێرنەدا هەبووە، بە تایبەتی لە فیلمەکانی چینیەکە و ژن ژنە و بانکی بیانیەکان، دوا بە دوای ئەوەش پلە بە پلە بینین و ڕوئیای بۆ پۆستمۆدێرنە فراوان بووە و تا دەگات بە لوتکە تێیدا ئەویش لە دوو نوێترین فیلمیدا ماڵئاوایی بۆ زمان و فیلمی سۆشیالیزم\nیاخیبوون بەسەر مۆدێرنەدا\nسەرەتا دەبێت بڵێم پۆستمۆدێرنە واتای ڕەتکردنەوەی تەواوەتی مۆدێرنە ناگەیەنێت و دژی ئەویش نییە، بەڵکو مەیلی پۆستمۆدێرنە فراوانکردنی بینیایی و ڕوئیای مۆدێرنەیە، لەهەمان کاتدا یاخیبوونێکیش بەسەر شێواز و بیرۆکەکانیدا، تایبەتتر لەو چاوتێبڕینە دڵنیایی و عەقڵانیەدا کە لە واقیع ڕوودەدات، یاخود ئەو ئەو سەرەنجە ڕەخنەئامێزە دژ بە واقیع کە لەگەڵ لایەنی سیاسی بە پێویست دادەنرێت\nوە ئەگەر ئەم شتە بەم جۆرە بێت، چۆن دەکرێت گۆدار -کە بە یەکێک لەو سینەماکارانە دادەنرێت ڕەخنەی لە واقعی سیاسی و کۆمەڵایەتی ڕۆژئاوا گرتووە هەر لەو کاتەوەی دەستی بەکاری دەرهێنان کردووە لە پەنجاکانی سەدەی پێشوو- دەرهێنەرێک بێت هیچ نرخ و بەهایەک بۆ ڕەخنەی سیاسی دانەنێت، ئەو هەر خۆی لە فیلمەکانی گرنگیەکی گەورەی بە دۆسیەی فەلەستین داوە و ڕەخنەی لە ئیسڕائیل گرتووە، وە بەشێکیشی لە  فیلمی فیلمی سۆشیاڵیزم تەرخان کردووە بۆ هەڵگرتنی ئەو تاوانەی پێی دەگووترێت هۆڵۆکۆست ـی جوولەکەکان لە ئۆباڵی دەوڵەتە خۆرئاواییە داگیرکارەکان، دواتر دێت و ئەمەش دەچوێنێت بە هۆڵۆکۆستی فەلەستینی!\nهەروەها لە گرنگترین ڕەگەزەکانی پۆستمۆدێرنە مردنی بەرهەمهێنەرە ، واتا خاوەنکار خۆی بە دوور دەگرێت لە کارەکەی و جێی دەهێڵێت بۆ بینەر تاکو ڕای خۆیانی لەسەر بڵێن بەبێ ئەوەی ئەو هیچ شتێک بڵێت، یاخود بەبێ ئەوەی کارە هونەریەکەی هیچ پاڵنەر و مۆرکێکی هەست و سۆزەکی تایبەت بەخۆی پێوە بێت\n سەرەڕای ئەوەی ئەم بیرۆکەیە لە کێشکردنێکی تیۆریەوە سەرچاوە دەگرێت، بەڵام ئایا گۆدار -دەرهێنەرە بەرهەمهێن و بیریارەکە- ئامادە نابێت لە بوار و چوارچێوەی فیلمەکانی، یاخود لە ڕاستیدا ئەو ئاماژە لە بیر و هزرە ڕەخنەئامێز و گاڵتەئامێزە تووندەکانی دەکات بە بەکارهێنانی ئامرازە مۆدێرنەکانی سینەما لە نێویاندا وێنە و هەمەجۆری شاشەکان و دیمەنی فیلمە کلاسیکیەکان، وەکو بە نموونە دەبینین لە فیلمێکی نوێیدا ماڵئاوا زمان، بە تایبەتی و بەو بۆنەیەوە گۆدار بە پەرۆش و بەخولیا بووە بۆ بیرۆکەی پەککەوتن و چووستی زمان و قووڵی زمان لەگەڵ ئاڵۆزبوونی جیهانی مۆدێرنی سەردەم هەر لە فیلمی ژن ژنە ١٩٦٠ ـەوە ؟\nتێکەڵکردنی شێوازە هەمەچەشنەکان هەمیشە یەکێک بووە لە پایەکانی سینەمای پۆستمۆدێرنە وەکو چۆن لە فیلمەکانی فیلمسازی ئەمریکی کوینتن تارانتینۆ دەیبینین بە نموونە، بە جۆرێک جۆرە گواستنەوە و ڕۆشتنێک دەبینین لە فیلمە خۆرئاوایی و جەنگی و کۆمێدیەکانەوە بە ڕێگەی بەستەر کیتن و میڵ بڕۆکس، ئەمەش لەگەڵ کاریگەر بوون بە فیلمە کلاسیکیە دیارەکان وەکو  سەردەمانێک لە خۆرئاوا و  چنگێکی پڕ دۆلار و دەستەی قێزەوون\nکەواتە دەپرسین ئایا گۆدار گرنگی بەم تەکنیکەی سینەما\nبڕین و لکاندنی لەم چەشنە دەدات تاکو فیلمەکانی نزیکبخاتەوە لە خەڵک و کۆمەڵگا وەکو چۆن پۆستمۆدێرنیزمەکان دەیکەن، یاخود سەرەڕای ئەوەش  فیلمەکانی هێشتا بە نوخبەیەک دادەنرێن کە پاڵەوانێتی و لێهاتوویی بەرهەمهێنەکەی نیشان دەدات و ئاماژە لە هزری ئەو دەکات؟\nدژواری فیلمەکانی گۆدار\nبەلای زۆرێک لە ڕەخنەگرانی خۆرئاواش فیلمەکانی گۆدار لە قورسترین فیلمەکانن بۆ تێگەشتن لێیان و هەرسکردنی ڕووداوەکانیان لەلایەن بینەرەوە، ئەمەش بەپێی ئەو گواستنەوە لەناکاو و تیژ و ماندووکەرانەی لە فیلمەکانیدا بەدی دەکرێت، بەتایبەتی شریتی دەنگ لە تایبەتمەندی خۆیەوە درووست دەبێت و دادەڕێژرێت جودا لە شریتی وێنەکان، ئەمەش خوازەی ئاگاهیەکی زۆر دەکات لە بینەر تا پەیامی بیرۆکەکەی پێ بگات لە ڕێگەی دووبارە داڕژاندنی پەیوەندیەک لە نێوان وێنە و دەنگ، ئەمەش کارێکی ئاسان نییە بەهۆی بەدواییەکداهاتنی خێرای وێنە و دەنگەکان\nگۆدار لە فیلمەکانیدا بیرۆکەی نیگارکردنی سێکس و مانەوە تێیدا بەکارناهێنێت کە بە پایەیەکی تایبەتی فیلمە پۆستمۆدێرنیزمیەکان دادەنرێت\nدەتوانین سەرنجی ئەم شتەش بە ڕوونی بدەین لە فیلمێکی ئیسڕائیلی بەناوبانگ سەردانیکردنی باندێکی میوزیکی کە هەوڵیدەدا وێنەیەکی پۆستمۆدێرنانە بخاتە ڕوو لە پەیوەندی نێوان میسڕییەکان(لە سەردەمی دوای جەنگ) و ئیسڕائیلییە ئیهمال و قەبڵێنراوەکان لە ڕێگەی وێنەگرتنی پەیوەندیەکی هەستەکی ڕاستەوخۆ، هەروەها بەکارهێنانی ژمارەگەلێک لە هێما و خوازەکان، ئەمە لەگەڵ ڕەگەزێکی تری گرنگ لە سینەمای پۆستمۆدێرنەدا ئەویش ڕەگەزی گاڵتەکردن بە مێژوو، وەکو ئەوەی چارەنووسێکی دڕندە بێت و پێویست بکات پێی پێبکەنین و ڕەتی بکەینەوە و لە گرنگی کەم بکەینەوە\nدووبارە دەپرسینەوە، ئایا گۆدار گاڵتە بە مێژوو دەکات، یاخود لە فیلمە نوێیەکانیدا لەبەردەم جیاوازی و ڕووداوە تووندوتیژەکانیدا دەوەستێتەوە، تاوەکو ئەو ستەم و ڕەگەزپەرەستی و نامرۆیی و قۆستنەوەی مرۆڤ و جۆرەکانی لەکارخستن بداتەوە بەڕووی ئەو گۆمەڵگا خۆرئاواییانەی کە تێرنابن..هەموو ئەمانەش شتانێکن مرۆڤ درووستیکردوون و دایمەزراندوون و وەکو گریمانەیەک نەیسەپاندووە؟\nگۆدار لە چیرۆکبێژیدا شێوازی جۆربەجۆر بەکاردێنێت کە ناگونجێن لەگەڵ شێوازە تەقلیدیە باوەکان وەکو لەو ڕۆمانانەی بە ڕێڕەوێکی دیاریکرداو و پێشبینیکراو و پێشوەختە دیاریکراو دا دەڕۆن، یاخود بەپێی ئەو وەسفە باوە لۆژیکیە لەسەر شاشە، بەڵکو داهێنان دەکات لە شێوەکانی چێرۆکبێژی گەر بەدرێژایی فیلمەکەش بەیەک جۆرەوە پەیوەست بێت، ئەوا نە تێکدەشکێت و نە لەناو دەچێت، بەڵکو داهێنان دەکات لە چوارچێوەی پاراستنی بیرۆکەی چیرۆک و چیرۆکبێژیەکە خۆی\nلە کۆتاییدا و بەبێ دوودڵی دەتوانین بڵێین گۆدار یەکێکە لە مەزنترین سینەماکارە ئەزموونکار-تاقیکار-تەجریبی ـەکانی سەردەمی ئێمە، واتا ئەو تاقیکردنەوە دەکات لە شکڵ و شێوەدا، بەڵام بەبێ ئەوەی دەست هەڵبگرێت لە ناوەڕۆک و مەفهوومی فیلمەکانی بەهیچ شێوەیەک\nئەو داڕشتنێکی نوێ دەداتەوە بە ناوەڕۆک کە پشت دەبەستێت بە ڕەتکردنەوەی زمانی باو کە وردە وردە و پێکهاتەییانە ناتوانێت وێنەیەکی حەقیقی ڕاستگۆ بەبەر ڕووداوەکان دا بکات، بەجۆرێکی تر و واتا ئەوەی لای گۆدار گرنگە واقیعە: واقیعی مێژووی مرۆیی، واقیعی سینەما. ئەویش بەم واتایە، سینەما بە سینەما دەگۆڕێت، دوای ئەوەی شکستی هێنا واقیع بە سیاسەت بگۆڕێت!",
    "translator": "کاردۆس مشیر"
  },
  {
    "id": 207,
    "p": 207,
    "idPoster": "https://lh3.googleusercontent.com/J5EHyfdkp_rPA1wDwqtmMHe6yORUfBR0RsW0oZ4uExCPipyosx1JNFrHFYMmp35gceSWTxobBiIc17GVKQAyG5xQAc-pNY3TsKVVz05_yNBsOU_XNTxh2nIHv4dm4zPrmWBdTMn0Ug=w2400",
    "typeFilm": "film",
    "memberNameEnglish": "kardos-mshir",
    "title": "Contempt 1963",
    "photo": "20201006_121219.jpg",
    "writingN": "کریم عبدالخالق",
    "nameF": "سووکایەتی ١٩٦٣",
    "description": "\nفیلمی سووکایەتی گۆدار: ئایا واز لە هونەری ڕاستەقینە بهێنین؟\nساڵی ١٩٦٣ فیلمی  سووکایەتی گۆدار دەرچوو پاش درەوشانەوەی گۆدار و دەرهێنەرانی شەپۆلی نوێی فەڕەنسی، فیلمەکە لە ڕۆمانێکی ئەلبێرتۆ مۆرافیا بە هەمان ناو وەرگیراوە و سیناریۆکەشی گۆدار نووسیویەتی. وەکو هەمیشە باس لە پەیوەندی نێوان ژن و مێرد دەکات، بەڵام لێرەدا کەمێک جیاوازە و سەرنج دەخاتە سەر کاڵ بوونەوە و نەمانی پەیوەندی نێوان ژن و مێردێک. سەرەڕای کڵێشەیی بابەتەکە بەڵام چارەسەکردنی بە ڕێگەیەکی جیاواز نیشاندراوە، زیرەکی گۆداریش نیشاندانی چەندین نرخ و بەهایە لە پشت فیلمەکەیەوە چونکە پەیوەندیەکە سەرجەم بەهایەکانی فیلمەکە پێکناهێنن، بەڵکو پرسیارەکانی گۆدار خۆی دەربارەی هونەر بەرامبەر پارە ناوەڕۆکی فیلمەکەن، هەر ئەویشە دڵسۆزە بۆ ئەزموون و پیشەکەی بەرامبەر ئەم هەمووە مەرایی و فریودانەی پارە سازاندوویەتی\nفیلمەکە باس لە پۆڵ جافال دەکات کە نووسەرێکی شانۆیە و بەدرێژایی ژیانی تەنیا ئەوەی نووسیوە کە ویستوویەتی و لەگەڵ ئایدۆلۆژیای خۆی گونجاو بووە، هاوسەرگیری لەگەڵ خانمێکی شۆخدا کردووە بەناوی کامیل. چیرۆکەکە لە ڕووکەش پەیوەندی نێوان پۆڵ و کامیلە، بەڵام لە ناوەڕۆکدا زۆر لەمە زیاتر لەخۆ دەگرێت\nدیمەنی یەکەمی فیلمەکە لە بەناوبانگترین دەستپێکەکانی فیلمە لە مێژووی سینەمادا، بە تاکە دیمەنیش دادەنرێت کە تێیدا ئەوینی نێوان دوو هاوسەر بۆ بینەر ڕوون دەکاتەوە پێش ئەوەی ڕاستەوخۆ هەرەس بهێنێت، کامیل دەبینین لەسەر جێگەکە بەڕووتی و پۆڵیش لە تەنیشتیەوە، دەربارەی جەستەی لێی دەپرسێت: ئەژنۆمت بەدڵە؟ مەمکمت بەدڵە؟ قاچمت بەدڵە؟ دەربارەی هەموو جەستەی لێی دەپرسێت و پۆڵیش پێی دەڵێت بێگومان بەدڵمن. گفتوگۆیەکەش بەمە بەکۆتا دێنێت: بەتەواوی خۆشم دەوێیت، بە نەرمی و بەشێوەیەکی تڕاژیدی، ئەمەش\nنقووم بوونی پۆڵمان بۆ ڕوون دەکاتەوە لە کامیل دا، ئەمەش واتا ئەو لەپێناویدا هەموو شتێک دەکات، هەر ئەوەش ڕوودەدات لە فیلمەکە\nپۆڵ چاوی بە بەرهەمهێنەرێکی ئەمریکی دەکەوێت بەناوی جێریمی بۆرکۆش، سەرەتا هۆکاری یەکتربینینیان نازانین، بەڵام هەر زوو درک بەوە دەکەین بەرهەمهێنەرەکە کەسێکی خۆدەرخەر و مێشک بەتاڵە کە هیچ شتێک نایوەستێنێت، لە گیرفانیدا کتێبێکی بچووکی داناوە کە چەند پەند و وتەیەکی تێدایە و بەکاریان دەهێنێت تاکو وەکو پیاوێکی ڕۆشنبیر دەربکەوێت، بێئاگا لەوەی تەنیا خۆی هەڵدەخەڵەتێنێت، بە پۆڵ دەڵێت: بڕوام بە درووستکردنی سینەمایەکی نوێ هەیە، بەڵام لەهەمان کاتدا ئەوەی لای ئەو گرنگە سەرنجڕاکێشانی بینەر و پارەیە\nدەرهێنەر فریتز لانگ لە فیلمەکەدا بە کەسایەتی ڕاستەقینەی خۆی دەردەکەوێت و ڕۆڵی هیچ کەسێک ناگێڕێت، بەڵکو دەنگی سینەمای ڕاستەقینە دەردەکەوێت\nهۆکاری چاوپێکەوتنی پۆڵ بە بەرهەمهێنەرە ئەمریکیەکە دەرهێنانی فیلمێکی دەربارەی داستانی ئۆدێسە لەلایەن فریتز لانگەوە، لانگ دەیەوێت داستانەکە وەکو خۆی بێڕێتەوە گەر نا پێی باشترە فیلمەکە بەرهەم نەیەت، لەکاتێکدا جێریمی داوا لە پۆڵ دەکات چەند دیمەنێک بسڕێتەوە و زیادی بکات تاکو فیلمەکە کەمێک جەماوەریتر بکات\nگۆدار لە کتێبی گۆدار دەربارەی گۆدار دەڵێت: خاڵی جەوهەری فیلمەکە ئەوەیە ئەو کەسانە سەیری یەکتری دەکەن و لەسەر یەکتری بڕیار دەدەن، دواتر سینەما سەیریان دەکات و بڕیاریان لەسەر دەدات بەنوێنەرایەتی فریتز لانگ، کە لایەنی ڕاستگۆیی و ڕاشکاوی فیلمەکەیە\nلانگ لێرەدا تەنیا وەکو دەرهێنەرێک دەرناکەوێت، بەڵکو دەنگی سینەمای ڕاستەقینەیە، دەبینین لە دیمەنێکدا دەڵێت: هەموو فیلمێک دەبێت تێڕوانینی تایبەت بەخۆی هەبێت\nکاتێک وێنەی کچێکی ڕووت دەردەکەوێت لە دیمەنێکدا کە لانگ وێنەی گرتووە بە ئامادەبوونی بەرهەمهێنەر و پۆل و وەرگێڕەکە، بەرهەمهێنەرەکە تووشی هەڵوەسە دەبێت ولە لانگ دەپرسێت: ئەمە هونەرە، بەڵام ئایا خەڵک لەمە تێدەگات؟، وە کاتێک بەرهەمهێنەرەکە دژایەتی دەکات و دەڵێت ئەوەی وێنەگیراوە جیاوازە لەوەی لە سیناریۆکەدا هەیە، لانگ پێی دەڵێت: چونکە ئەوەی لە سیناریۆکەدا نووسراوە لەسەر کاغەزە، بەڵام ئەوەی وێنەمان گرتووە لەسەر شاشەیە\nبە زوویی درک بەوە دەکەین پۆڵ بڕیاری داوە واز لە نووسینی شانۆنامە بهێنێت کە خۆشی دەوێت و بەنرخە لای و ئەو هونەرە پێشکەش دەکات کە دەیەوێت بۆ خەڵکی پێشکەش بکات، ئنجا دەست دەکات بە نووسینی سیناریۆ چونکە پێویستی بە پارەیە لەپێناو کامیلی هاوسەری، ئنجا بەرهەمهێنەرەکە لێی دەپرسێت: قایلیت سیناریۆکە بنووسیت؟، تێیدا لە چێکێکدا پارەی بۆ دەنووسێت و پۆڵ وەڵامی ناداتەوە و تەنیا چێکەکە دەبات و دەیخاتە گیرفانیەوە\nلێرەدا خاڵە جەوهەریەکەی فیلمەکە دەردەکەوێت: هاوسەرەکەی پۆڵ کامیل، بەرهەمهێنەرەکە بە پۆڵ دەڵێت بیستوویەتی ژنێکی جوانت هەیە، بۆیە ئەویش بۆ ستۆدیۆ لەگەڵ خۆیدا دەیهێنێت، لەکاتێکدا پۆڵ بە پیادە دەڕوات کە ئەم دیمەنە پێش ۆتایی فیلمەکەش دووبارە دەبێتەوە، بەرهەمهێنەرەکە بە ئۆتۆمبێڵ کامیل دەبات بۆ ماڵەوە، لەم دیمەنەدا لەگەڵ پۆڵ دەمێنینەوە و نازانین چی لەنێوان بەرهەمهێنەرەکە و کامیل ڕوویداوە تا ئەو کاتەی پۆڵ دەپرسێت: هیچی پێت گووت؟ ویستی پەیوەندیت لەگەڵدا ببەستێت؟، بەڵام کامیل وەڵام ناداتەوە\nفیلمی سووکایەتی تەنیا دیراسەی ئافرەتێک نیە کە سووکایەتی بە مێردەکەی دەکات وەکو گۆدار دەیڵێت، بەڵکو ئاگاداریەکە بۆ ئەوانەی واز لە هونەرە ڕاستیەکەی خۆیان دەهێنن لەپێناو پارە و بینەر\nکاتێک کامیل بە هۆکاری کارکردنی پۆڵ و بەرهەمهێنەرەکە دەزانێت، بێ هیچ پێشەکیەک دەڵێت: من سووکایەتی بەو پیاوە دەکەم، بەڵام لەڕاستیدا سووکایەتی بە پۆڵ دەکات چونکە وازی لە هونەری ڕاستەقینە هێناوە لەبەر پارە، ئەمە جگە لەوەی ڕاستەوخۆ ئەمەی پێناڵێت، بەڵکو بەداخراویی دەیبینین سەرەتا، دواتر پۆڵ دەپرسێت: چی بە مێشکتدا دێت؟، ئەویش دەڵێت :هیچ، گەر تۆ دڵخۆشبیت، منیش دڵخۆشم\nدوای یەکەم بینینی نێوان کامیل و بەرهەمهێنەرەکە، لەگەڵ پۆڵ دا دەگەڕێتەوە ئەپارتمانەکەو نیو کاتژمێر گفتوگۆ لەنێوانیان ڕوودەدات کە ئەمەش شتێکی نوێ بووە بۆ ئەو سەردەمە و ڕەخنەی گۆدارە بۆ هۆڵیوود کە تێیدا تەنیا بە چەند خولەکێک و دیالۆگێکی زەق ئەم دیمەنانە تۆمار دەکەن، وەکو ئەوەی گۆدار بیەوێت سینەما لە یاسا و ڕێسا ڕزگار بکات وەک چۆن لەسەرەتای فیلمەکە ناوی کاستی فیلمەکە بە دەنگ دەخوێنرێتەوە نەک بە نووسین کە بەهەمان شێوە ئەمەش شتێکی نوێ بوو\nلەم گفتوگۆیەدا کێشەکان دەبینین، جارێک ئەم گوێ لە ئەو ناگرێت و جارێکی ئەویتریان، جاروباریش لێی دەپرسێت: گوێت لێمە؟، وە ئەوەی پۆڵ کردی بەتەواوی پەیوەندیەکەیانی ڕووخاند بۆ هەمیشە\nلەنێوانیاندا دیالۆگێکی هەڵگێڕاوە و ناڕاشکاو دەبینین، پۆڵ هەوڵ دەدات پۆزش بهێنێتەوە بۆ ئەوەی کردوویەتی بە تۆنی دەنگی کەسێک کە هیچ هەڵەیەکی نەکردبێت، لەکاتێکدا کامیل بە تۆنی دەنگی ئافرەتێک وەڵامی دەداتەوە کە سووکایەتی بە هاوسەرەکەی ناکات. بەڵام لەکۆتاییدا گفتوگۆی نێوانیان دەبێت بە شەڕ و کامیل ڕاستەوخۆ پێی دەڵێت : من سووکایەتیت پێ دەکەم، لەبەر ئەوەشە چیتر خۆشم ناوێیت، ئەوەیە سووکایەتی، قێزم دەبێتەوە کە دەستم لێ دەدەیت\nپاشان هەمووان لە ماڵی بەرهەمهێنەرەکە کۆدەبنەوە، دووبار لانگ وەکو دەنگێکی ڕاستەقینەی سینەما دەردەکەوێتەوە و دەڵێت: بەرهەمهێنەر کەسێکە بەبێ ئەویش هەر دەتوانم بژیم، وەکو ئەوەی بزانێت بە تێپەڕبوونی کات بەرهەمهێنەر دەبێتە یەکێک لەو هۆکارانەی دەبنە هۆی لەناوبردنی سینەما، گەر گرنگترین هۆکار نەبێت\nهەروەها کاتێک کامیل و بەرهەمهێنەرەکە بەتەنیا دەمێننەوە و ماچ دەگۆڕنەوە، پۆڵ ئەمە دەبینێت، بڕیار دەدات سیناریۆکە نەنووسێت تاکو کامیل بێتەوە لای، بەڵام بۆی دەردەکەوێت کار لە کار ترازاوە و ئێستا کامیل بەڕاستی سووکایەتی پێدەکات چونکە هونەری ڕاستەقینەی لەپێناو پارە جێهێشت، خۆشم ناوێیت، ناتوانم جارێکی تر خۆشم بووێیت، ڕقم لێتە چونکە چیتر ناتوانیت سەرەنجم ڕابکێشیت\nکامیل لە کۆتاییدا لەگەڵ بەرهەمهێنەرەکە دەچێت بۆ ڕۆما، بەڵام لە ڕاستیدا بەرهەمهێنەرەکە سەرنجی ڕاناکێشێت، بەڵکو هەموو ئەوەی دەیکرد بۆ تووڕەکردنی پۆڵ بووە تا واز لە پڕۆژەکە بهێنێت، بۆیە ڕۆشتنی لەگەڵ بەرهەمهێنەرەکە تەنیا هەڵهاتنێک بوو",
    "translator": "کاردۆس مشیر"
  },
  {
    "id": 208,
    "p": 208,
    "idPoster": "https://lh3.googleusercontent.com/-T0TPepvaGjeW1glL1byo5opqVmRxSgMj_AJ9gbAgBibRMy1n--wZ1J6Tv10HSR8mzO3RD6iyErH1GwjaIG5UuFr3Kg-uhLc9cSZEhPYDvlIBfOj7INS7IEdPMxnwVMVaLri81sNow=w2400",
    "typeFilm": "film",
    "typeTop": "top",
    "memberNameEnglish": "kardos-mshir",
    "title": "Parasite 2019",
    "photo": "Parasite2019.png",
    "writingN": "ئەحمەد عزت ",
    "nameF": "مشەخۆر ٢٠١٩",
    "description": "\nکۆمێدیا و تڕاژیدیای مشەخۆرەکان\nبۆنگ جون هو ـی دەرهێنەر دەڵێت: ئەو کاتەی خوێندکاری زانکۆ بووە هانای بردووە بۆ کوڕی یەکێک لە دەوڵەمەندەکان، تا بۆ خوێندنەکەی پارەی پێ بدات، وە هێشتا ئەوەی لەیادە، کە ئەو کوڕی چینی ناوەڕاست و هەژارەکانە. ئەو هەستە نامۆ و ترسناکەی کە هەیەتی لە کاتی بینینی ماڵێکی ڕازاوەی دەوڵەمەند بۆ یەکەمجار، لەم ئەزموونە کەسییەوە و بەدیاریکراوی لەم هەستەوە تۆوی فیلمەکەی چێنرا، کە بەهەموو پێوەرێکی سینەمایی باشترین فیلمی ساڵی 2019 بوو، گەر باشترینی سەدەی بیستویەکەم نەبێت... چیرۆکی فیلمەکە کە بۆنگ جون هو لەگەڵ جین ون هان نووسیویەتی، باس لە دوو خێزان دەکات، هەر یەکێکیان لە چوار ئەندام پێکهاتوون، دایک و باوک و کوڕێک و کچێک، یەکەمین جار بڕیار بوو دەستەواژەی دیکاڵکۆمانیا بۆ ناوی فیلمەکە دابندرێت، ئەوەش دەستەواژەیەکی هونەری و تەکنیکیە و واتای بەرهەمهێنانی وێنەیەکە و گوستنەوەی لە ڕووکەشێکەوە بۆ یەکێکی تر، باشترین نموونە بۆی کێشانی وێنەیەکە لەسەر لایەکی کاغەزێکی سپی کە کراوە بەدوو بەشەوە بە یەکسانی، دواتر هەڵدانەوەی ئەو لایەی وێنەکەی لەسەر کێشکراوە بەسەر لایەکەی تردا تاکو وێنەدانەوەیەک درووست ببێت... ناونیشانی پێشنیازکراو گاڵتەئامێز بوو، لە فیلمەکە دوو خێزانی هاوشێوە هەن، بەڵام ئەو ژیانەی هەر یەکێکیان تێیدا دەژین بەتەواوەتی جیاواز بوو لەوی تریان، مەودا زۆرەکەی نێوان دوو وێنەی هەردوو خێزان ئەو خولگەیە بوو بۆنگ جون هو تێیدا دەسوڕایەوە، خێزانی کیم کی تیک مایەپووچ و هەژار هەن، هەر چوار ئەندامی خێزان بێ کارن، چەند سەنتێکی پاکەتی پیتزا بۆ یەکێک لە چێشتخانەکان نەبێت، وە لە ژێرزەمینێکدا دەژین لە تاکە پەنجەرەیەکەوە نەبێت ناگات بە زەوی، هەروەها خێزانی بەڕێز پاڕک ـی دەوڵەمەند کە لە خانووێکی نایاب و شاهانە دەژین... کوڕی خێزانە هەژارەکە بەیارمەتی یەکێک لەهاوڕێکانی کارێک دەدۆزێتەوە، کارەکەش بوون بە مامۆستای کچی ماڵە دەوڵەمەندەکەیە، دواتر بەهەندێک فێڵ و تەڵەکە تەواوی خێزانە هەژارەکە، کاریان دەست دەکەوێت لە ماڵە دەوڵەمەندەکە، چارەنووسی ئەو دوو خێزانە چی دەبێت ئەگەر لەژێر یەک سەقف و لەناو یەک ماڵدا کۆببنەوە؟ ئەنجامی بەیەکداچوونی دوو قوت و بژێوی چی دەبێت لەسەر ئەم بڕە جەمسەردارییە؟\nوەک مشەخۆرێک بژی، وەک تارماییەک بژی\nزانستی زیندەوەرزانی پێناسەی مشەخۆرمان بۆ دەکات بەوەی زیندەوەرێکە و لەسەر زیندەوەرێکی تر دەژی، کە پێی دەڵێن خانەخوێ. ئاشکراشە مشەخۆری شێوازی ئەو ژیانەیە کە بۆنگ جون هو نیشانمانی دەدات و هەر لەسەرەتای فیلمەکەیدا و دەرکەوتنی خێزانی کیم کی تیک، یەکەم ڕستە کە دەیبیستین لەسەر زمانی کوڕەکەیانە ئێمە تیاچووین، چیتر وایفای  فریمان نییە ئەمەش دوای ئەوەی خانمی نهۆمی سەرو ئەوان تێپەڕەوشەکەی گۆڕی، دواتر بێزاربوونی هەموو خێزانەکە دەبینین بەرامبەر ئەم ڕووداوە، چوونکە ئینتەرنێت تاکە ئامرازی ئەوانە بۆ گەیشتن بە جیهانی دەرەوە. دوای نەمای ئینتەرنێت لەناو مۆبایلەکانیان، کوڕەکە دەست دەکات بە گەڕان بەشوێن وایفای ەکی تری خۆڕایی، لەنێو گەرماوەکەدا وای فایەکی تر دەدۆزێتەوە و لە شوێنێکی گەرماوەکە کە دەبێت قاچ لەسەر قاچ دابنیشن تاکو ئینتەرنێتیان دەست بکەوێت، کچەکە و کوڕەکە زۆر بە ئاسوودەیی لەنزیک توالێتەکەوە دادەنیشن، بەرزترین شوێن لەو ژێرزەمینەی تێیدا دەژین تاکو ئینتەرنێتیان دەست بکەوێت، ئەم ڕەفتارکردنەیان ئەوە دووپات دەکاتەوە ماوەیەکی زۆرە بەو جۆرە ژیان دەکەن، وە ئەم مشەخۆریەش شێوازی ئەو ژیانەیە کە لێی ڕاهاتوون... ئەم شێوازەش زیاتر هاندەدرێت لایان و چەکەرە دەسێنێت کاتێک دەگوازنەوە بۆ ماڵێکی زۆر دەوڵەمەند، ماڵی بەڕێز پاڕک، بەڵام کە ئەوە ئاشکرا دەکەن هاوسەری خزمەتکاری پێشووی ماڵەکە وەک تارماییەک لەژێرزەمینی ماڵەکە دەژیت، کارەکە دەگۆڕێت بۆ ململانێیەکی توند و خوێناوی لەپێناو مانەوە لە ژیان بەدەرکەوتنی ئەو پیاوە/تارماییە ڕوون دەبێتەوە کە لەوە کەساستر نییە وەک مشەخۆرێک بژیت، خاتوو پاڕک دەڵێت کە کوڕەکەیان تووشی پەرکەم بووە، چونکە تارماییەکی بینیوە لە ماڵەوە، ئەمەش دوای ئەوەی هاوسەری خزمەتکارەکەیانی بینیوە لەشەودا کە بۆ خواردن هاتۆتە سەرەوە، بەخزمەتکارە نوێیەکەی دەڵێت بوونی تارمایی لە ماڵدا سەروەت و سامان زیاد دەکات، وە هەر بەڕاستیش دوای دەرکەوتنی ئەو تارماییە باروودۆخی داراییان زۆر باشتر بووە.. ئەم قسانەی کۆتایی تانەدانە لە سیستەمی ئابووری لەسەردەمی سەرمایەداریدا، بەجۆرێک هەژاران تا دێت هەژارتر دەبن و دەوڵەمەندەکانیش دەوڵەمەندتر وەک ئەوەی لەبەرامبەر ئابووریەکی کانیباڵی بین و ژیانی مرۆڤ بخوات، وەک ئەوەی بوونی مرۆڤانێک کە وەک تارمایی دەژین ئەوەیە دەوڵەمەندی دەوڵەمەندەکان زیاد دەکات، وێنەی کۆتایی فیلمەکە بەجۆرێک نادیارە سەبارەت بەوەی کێ مشەخۆرە، ئەی ئێستا کێ لەسەر کێ دەژیت؟ چینە وێران و وردبووەکانن لەسەر چینی باڵا دەژین یان پێچەوانەکەی؟\nچیرۆکێکی باش/ چیرۆکبێژێکی باشتر\n(دەکرێت زیرەکی و بینایی بودات هەبێت، بەڵام گەر نەتوانیت چیرۆکێک بگێڕیتەوە، بیرۆکەکانت وەک تەباشیر وشک دەبنەوە) (ڕۆبێرت مەکی، کتێبی چیڕۆک)\nیەکەم شت کە هەستی پێ دەکەیت دوای بینینی ئەم فیلمە، زانینی ئەو ڕاستیەیە کە بۆنگ جون هو چیرۆکبێژێکی لێهاتووە، زۆر باش دەزانێت چۆن چیرۆکەکەی بگێڕێتەوە بێ ئەوەی تۆی بینەر تامەزرۆییت لەدەست بدەیت بەرامبەر چیرۆکەکە، یان سەرنج و وردبینیت بۆ وردترین وردەکاری چیرۆکەکە، یەکێک لە باشترین تایبەتمەندییەکانی بۆنگ جون هو وەک چیرۆکبێژێکی سینەمایی، جێهێشتنی شوێن پەنجەی خۆیەتی وەکو دەرهێنەرێک، جگە لەو توانا بێهاوتایەی هەیەتی بەسەر ژانەرە تایبەتەکان، سەرەڕای ئەوەی لەسنووری سینەمادا کار دەکات، تێکەڵکردنی جۆرەها ژانەر لەنێو یەک فیلمدا. ئەو لە جۆرێک لە فیلمەوە دەڕوات بۆ جۆرێکی تر، بێ ئەوەی هاڕمۆنیەتی تایبەتی وێنەی کۆتایی کارەکەی بپچڕێت، بەڕیزبەندیەکی نامۆ دەڕوات لە نێوان کۆمێدیا و دوودڵی، ترس و تاوانکاری، کۆمێدیا و تراژیدیا\nلەنێو فیلمەکەی دەست لەناو دەست دێن و دەچن، لەگەڵ تۆنێکی گاڵتەئامێزی تاڵ لەسەرەتا تا کۆتا لێی جوودا نابنەوە... هیچ شتێک زیاد نییە و هیچیش کەم لەم سیناریۆ ژیرانەیە، هەموو شتێک بەتەواوی لەشوێنی خۆیدایە، چەند وردەکارییەک کە لەسەرەتادا پێتوایە تێدەپەڕین و بێ ئەرزشن، بەڵام بە دووبارەبوونەوەیان سیناریۆکە دەیانکات بە ئامرازی چیرۆک گێڕانەوە، سرووشتی کەسێتییەکانی دەردەخات یان چیرۆکەکە بەرەو پێش دەبات. بۆ نموونە ئەو سەرخۆشەی میز بە پەنجەرەی ژێرزەمینی ماڵە هەژارەکەدا دەکات، لەیەکەم جار کە دەیبینین کەسیان هەڵناستن ڕێگەی لێبگرن و بیوستێنن سەرەڕای ئەوەی پێی بێزار دەبن، ئەوەی ڕێگەی لێ دەگرێت و دەیوەستێنێت هاوڕێی کوڕەکەیانە کە لەچینێکی کۆمەڵایەتی بەرزتر دەژیت و جۆرە دەسەڵاتێکی هەیە بەسەر ئەم خراپەیەدا، بەڵام لە جاری دووەم کە سەرخۆشەکە دەبینین، خێزانەکە کاریان دەست کەوتووە لەلای ماڵە دەوڵەمەندەکە و وەک ئەوەی جۆرێک دەسەڵاتیان پەیداکردبێت، هەر کە سەرخۆشەکە دێت کوڕ و باوکەکە بەپەلە دووری دەخەنەوە و ئاوی پێدا دەکەن، کچەکەش ئەوە بەڤیدیۆیەکی هێواش و خاو تۆماردەکات.. ئەمەش قوڵپی ئەو دەسەڵاتەیە لەسەر دۆخی کۆمەڵایەتی و ئابووری هەڵقوڵاوە کە وردە وردە لەگەڵ بەرەو پێشچوونی چیرۆکەکە، هەمووان بەجۆرێک دەسەڵات بەکاردێنن بەرامبەر ئەوانەی لەخوار خۆیانن... چیرۆکەکە بیرۆکەی بۆنیش وەک ئامرازێکی چیرۆک گێڕانەوە بەکاردێنێت، بەجۆرێک کوڕی خێزانە دەوڵەمەندەکە درک بەوە دەکات کە هەموو ئەندامانی خێزانە بچووکەکە هەمان بۆنیان لێدێت، لە دیمەنی دواتردا کچەکە پێیان دەڵێت: دەبێت ئەم ژێرزەمینە جێبهێڵن گەر دەتانەوێت لە ئەم بۆنە ڕزگارتان بێت... ئەوەش بۆنی هەژاریە بیگومان، بۆنی چینە کۆمەڵایەتییەکەیان، ئەو بۆنەی بە نیگەرانی و تووڕەبوون لە نێوان دوو لایەنەکە دەگات بەوپەڕی خوێناوی بوون و کارەساتباری... گرنگترین جیاکەرەوەی ئەم چیرۆکە تێپەڕاندنی کلێشیێتی و لاساییی کردنەوەی پەیوەست بە هەژار و دەوڵەمەندەکانە لەو فیلمانە ناوەڕۆکیان باس لە هەژار و دەوڵەمەندان دەکات، چیرۆکەکە هەستی دژ بەیەکمان تێدا دەچێنێت بەرامبەر هەردوو لایەن، هەژارەکان پەنا دەبنە بەر فێڵ و داگیرکاری و تووندوتیژی لەپێناو مانەوەیان گەر پێویست بکات، دەوڵەمەندەکانیش کەسانی باش و ساویلکەن، بەڵام جاروباریش دووژمنایەتیەک و ڕقلێبوونەوە لێیان دەبینرێت بەرامبەر چینە نزمەکان وەک چۆن بەڕێز پاڕک دەڵێت: حەز بەو کەسانە ناکەم کە سنوری خۆیان دە��ەزێنن لەکاتی قسەکردن لەسەر شۆفێری پێشووی یان بێزاربوونی لە بۆنی شۆفێرەکەی ئێستای، ئەو ....بوارە ئاڵۆزە و ئەو دۆخە هەڵکەوتوە ئابوری و کۆمەڵایەتییە، هەردوو لایەن دەخاتە بەر هەمان کابووس\nوەزیفەی شوێن\nوەزیفەی شوێن تەنها چوارچێوەیەک و وێنەیەکی پشت ڕووداوەکان نییە، بەڵکو لە بەرهەمهێنانی مشەخۆر دا شوێنیش بەشدارە و ڕۆڵی هەیە، دراما و واتای فیلمەکە تەواو دەکات، زۆربەی ڕووداوەکانی فیلەکە لە ژێرزەمینی ماڵە هەژارەکە و خانووی ماڵە دەوڵەمەندەکە ڕوودەدەن... بیردۆزەکانی زانستی کۆمەڵایەتی مۆدێرن شوێن وەکو کیانێکی زیندوو دەبینن، وەک دڵی جەستەیەکی کۆمەڵایەتی کە ململانێی چینایەتی بەرهەمی هێناوە، شوێنی ژیانی هەردوو خێزان ئەو جیاوازیە زۆرەی نێوان هەردوو چین دەردەخات بەجۆرێکی ترسناک لە بۆشایی و گۆڕەپانی شوێنەکەیان و بەرکەوتنی تیشکی خۆر بە جەستەیان ک ئەوەی شتێکی یەکسان بۆ هەموو کەس، کوڕی خێزانە هەژارەکە دەڵێت گەر ئەو ماڵی خێزانە دەوڵەمەندەکە هی ئەو بوایە ئەوا لە باخچەکە دادەنیشت چونکە تیشکی خۆر لەوێ دەرکەوتێکی دڵڕفێنی هەیە، ئەمەش بەڵگەنەویستە بۆ ئەوانەی لەژێر زەمین دەژین بەجۆرێک تەنها لەڕێی پەنجەرەیەکەوە تیشکی خۆریان لێدەدات، جیاوازی نێوان هەردوو چین بەجۆرێکی زۆر دیار و گەورە دەردەکەوێت لەکاتی ڕاکردنی ماڵە هەژارەکە لە ماڵی دەوڵەمەندەکە دوای ئەوەی لەناکاو دەگەڕێنەوە، لە چەند دیمەنێکی گشتی دا چەندین پەیژە دەبڕن لە ڕێگەیان بەرەو ژێرزەمینەکەیان وەک ئەوەی مەودای نێوان هەردوو چین هاتنە خوارەوەیەکی بێ کۆتایی بێت... لە هەندێ دیمەنیشدا فیلمەکە پشتی بەستووتە سەر شتێک کە پێی دەڵێن کۆدی مۆرس کە ئامرازێکی سەرەتایی بۆ پەیوەندی کردن کە لە ئێستادا بەکار نایەت تەنها لە کاتی ڕزگارکردن و فریاکەوتندا لە ئەگەری وەستانی ئامرازە پەیوەندییەکانی سەردەم، ئەوەش پاڵپشتی ئەو دۆخە ئابووری و کۆمەڵایەتیە دەکاتەوە کە فیلمەکە نیشانی دەدات و بە ترسناک نیشانی دەدات کە پێویست بە دەست تێخستنی بەپەلە دەکات تا ڕزگار بکرێت پێش ئەوەی کارەسات ڕووبدات. فیلمەکە بەهەمان دیمەنی ژێرزەمینی خێزانەکە دەست پێدەکات و کۆتاییش دێتو، کە ئاماژە دەدات بە هێشتنەوەی دۆخەکە وەک خۆی ، وە ئەگەر دیمەنی سەرەتا لە ڕۆژێکی ڕووناکدا بێت و کەمێک ئومێد هەڵبگرێت لەڕێی ئەو تیشکەی لە پەنجەرەکەوە دێتەوە ژوورەوە، ئەوا دیمەنی کۆتایی نقووم بووە لە تاریکی...",
    "translator": "کاردۆس مشیر"
  },
  {
    "id": 209,
    "p": 209,
    "idPoster": "https://lh3.googleusercontent.com/iAC8Rx_3C8C2IDoLDmYUFKl2HfrFKx_Glc1ZZ8P7yCZpujR16Op_apAqgfnQEb5Z4WDDHS7iSxJAIP2KuIDbjuqCoZVot9ZM2FHHzOOMa9eKW2MndHUPbaGPF0ZhMyV6Yha7WKYA2A=w2400",
    "typeFilm": "film",
    "typeTop": "top",
    "memberNameEnglish": "kardos-mshir",
    "title": "Three Colors Trilogy 1993-1994",
    "photo": "ThreeColorsTriloy1993-1994.png",
    "writingN": "سلیم البیك",
    "nameF": "سێینەی ڕەنگەکان ١٩٩٣-١٩٩٤",
    "description": "\nخوێندنەوەیەک بۆ هەر سێ فیلمی تڕیلۆجیەکەی کیشڵۆڤسکی\nسێ فیلمن کە کیشڵۆڤسکی لە ماوەی دوو ساڵدا بەرهەمی هێناون، تریلۆجییەک لە نێو باشترین تریلۆجییەکانی جیهان، یاخود بڵێین باشترین كاری ڕوفاهی و هەستسۆزی، وە گرنگترینیان لە ڕووی میوزیک و دیالۆگ، چارەکە سەدەیەک دەبێت ئەم سێینەیە بەرهەمهاتووە و بەشداری سێ فیستیڤاڵی کردووە، سێ فیستیڤاڵە گەورەکە : کان، ڤێنیسا و بەرلین.. لێرەدا خوێندنەوەیەک بۆ هەر یەکێکیان بە جیا دەکەین، کە لەیەکتری جوودان و سەربەخۆن، تەنانەت لە ڕووی جوانییەکانی نێویشیدا لەیەکتری ناچن، بەڵام لە ڕووی فیکرییەوە یەکتری تەواو دەکەن.. ئەم سێیینەیەش کۆتا کاری دەرهێنەرە پۆڵەندییەکەن\nسێیینەی ڕەنگەکان : شین ۱۹۹۳\nفیلمی یەکەمە لە نێو ڕیزبەندییەکەدا، دواتر سپی دواتریش سوور، هەر یەک لە سێ فیلمەکە هەڵگری یەکێ لە درووشم و ڕەنگی ئاڵای فەڕەنسایە، لێرەدا درووشمی فیلم ئازادی ـییە ، ئەوانی تریش یەکسانی و برایەتی... دەکرێ لێرەدا کیشڵۆ یەکێ لە قورسترین وێنەگرتنەکانی  ئازادی بەکارهێنابێت ئەویش ئازادی و لایەنی سۆزداری ژنێکە کە لە ڕووداوێکی هاتووچۆدا ڕزگاری بووە و تێیدا مێرد و منداڵەکەی گیانیان لە دەست داوە، بڕیار دەدات نە هەڵبێت و نە بژیت لەگەڵ ئەم ڕووداوە، بەڵکو یاخی ببێت لێیان و ئازادی ببەخشێت بە خۆی و سەر لە نوێ ژیان بکاتەوە، شین لێرەدا جگە لەوەی زیادکردنێکی بینراو و جوانە، وە ئاماژەشە بە ئازادی، ڕەنگی ئەو غەم و دڵتەنگییە لە ڕادەبەدەرەیە کە تەواوی فیلمەکە دەگرێتەوە بۆ ئەو بارودۆخە دەروونییەی جولی جولیێت بینۆش تێیدا دەژیت و هەوڵدانی بۆ ئازاد بوون لێی و لە ژیانی پێشووی... وە دوور کەوتنەوە لە سادەکاری و ڕاسسەرنجدان لە وروژاندنی بابەتی ئازادی، لێرەدا کیشڵۆ وەکو شتێکی تاکەکەسی ئێش و ئازار دەردەخات، تەنانەت لێرەدا ئازادی تاکەکەسیش نزیک بوو لەوەی ئاڵۆز بێت، ئازادیێکی بێ ئارگیومێنت، ئازادییەک نا لە ڕووخسار و دەرەوەدا بەڵکو ئازادییەک لە ناخ دا، جۆرێک لە ئازادی تاکەکەسی خود، لە پێناو خود\nدوای ڕووداوەکە، جولی لە نەخۆشخانە هەوڵ دەدات دەرمانێکی زۆر بخواتەوە و خۆی بکوژێت بەڵام زوو دەیتفێنێتەوە و دەڵێت کەوا ناتوانێت ئەو کارە بکات، ئنجا بڕیار دەدات ڕووبەڕووی ڕابردووی ببێتەوە نەک لێی هەڵبێت بە گەشتن بە مێرد و منداڵەکەی، بڕیاردەدات پەیوەندی بەوانەوە بپچڕێنێت و سەر لە نوێ دەست پێبکاتەوە، پەیوەندییەکی سۆزداری لەگەڵ هاوڕێی هاوسەرەکەی دەبەستێت، ئەوینە نوێیەکەی کاری پارچە میوزیکییەکانی تەواو دەکات، کە ئاوازدانەرێکی بەناوبانگە، تەنانەت جولی هیچ کێشەیەک لەوە نابینێت پارچە میوزیکەکە بە ناوی ئەوەوە بنێت، وە گرنگی بە خۆشەویست و ئەویندارە تازەکەشی دەدات کە کوڕی ئەوی لێ هەیە، ئەمەش وەک بەڵگەیەکە لە نەمانی پەیوەندی لە نێوان ژیانی ئێستای و ژیانی پێشووی\nکیشڵۆ هەمیشە فیلمەکانی پڕکردووە لە سیمبڵ و هێما کە دەبن بە جێگەی گومان لای بینەر کە ئایا بەڕاستی دەتوانن ئەوە ببینن کە کیشڵۆ دەیەوێت نیشانی بدات، تەنانەت کارەکتەرەکانیشی جێگەی گومانن خۆیان و دەوروبەرییان، بە دیاریکراوی گەر شیکاری بۆ بکەیت لە لایەنی بوونگەراییەوە، بوونی ئەم کەسایەتییانە، جولی لێرە لەم جیهانەی کیشڵۆ بونیادی ناوە، کیشڵۆڤسکی لە دواین فیلمەکانیدا کە ستایش و سەرکەوتنی لە تەواوی جیهان دا بەخۆوە دی، سیناریۆکانی لەگەڵ نووسەری پۆڵەندی کریستۆف پیسێش بەشکردووە\nفیلمەکە پڕە لە لایەنی سۆزداری و شڵەژانی پاڵەوانەکەی، لە خەڵاتەکانی سیزاریش خەڵاتی بردەوە لە نێویاندا باشترین خانمەئاکتەر، وە خەڵاتی گۆیا بۆ باشترین فیلمی ئەوروپی، وە لە ڤێنیساش باشترین فیلم، چەندانی تر\nسێینەی ڕەنگەکان: سپی ۱۹۹٤\nلە ڕیزبەندی دووەمی سێینەکەدایە، بیرۆکەی سەرەکی لێرەدا یەکسانییە، یەکسانییەک تێکەڵ بە خۆشەویستی، هەروەها تۆڵەسەندنەوەش، وە تۆڵەی یەکێ لە دوو ئاشقەکە دژی ئەوی تریان بەهۆی بەهێزی خۆشەویستییەکەیانەوە، وە دەرخستنی بیرۆکەی یەکسانیی، بە واتای ئەوەی لایەنەکەی تریش دەبێت ئازاز بچێژێت، کیشڵۆ لێرەدا ئەو دوو هەستەی بەیەک بەستووتەوە : خۆشەویستی و تۆڵەسەندنەوە، وە بیرۆکەی یەکسانی یەکەم بە دووەم دەبەستێتەوە\nکاڕۆڵ، گەشتیارێکی پۆڵەندییە لەگەڵ هاوسەرە پۆڵەندییەکەی دۆمێنیک جولی دێلپی دەژیت، فیلمەکە بەوە دەست پێدەکات کاڕۆڵ دەچێت بۆ دادگا بۆ ئامادەبوون لە جیابوونەوەی خۆی و دۆمێنیک کە ئەو سوورە لەسەری و دەڵێت لە ڕووی سێکسییەوە لەگەڵیدا ئاسوودە نییە، دۆسیەکە دەباتەوە و دەست بەسەر هەموو شتەکاندا دەگرێت، کارتی بانک و پاسپۆڕت، بۆیە پەرتەوازە دەبێت، لە وێستگەیەکی مێتڕۆ لەسەر زەویەکە دادەنیشێت و میوزیکێکی پۆڵەندی دەژەنێت، میکۆلای دێت و لای دەوەستێت و بە میوزیکەکەیدا دەزانێت پۆڵەندییە، یارمەتی دەدات بە دزیەوە بڕوات بۆ پۆڵەندا و لە نێو جانتا گەورەکەیدا دەیشارێتەوە، لەوێدا ڕێگەیەکی خراپ بەکاردێنێت بۆ پارە پەیدا کردن، وە بیر دەکاتەوە لە تۆڵەسەندنەوە لە دۆمێنیک، دزی و ساختەکاری دەکات\nڕێکارییەکان بۆ تۆڵەسەندنەوە تەواو بوون، بەم جۆرەش ڕووداوەکانی پێکەوە بەسترانەوە، ڕووداوە یەک لە دوای یەکەکانی فیلمەکە وەک ئەوەی کاڕۆڵ درووستی کرد تاکو دۆمێنیکی پێ تووش بکات، وەفاتنامەیەکی بۆ خۆی ساختە کرد و وای لێکرد بێت بۆ ناشتنەکەی، تاکو میراتەکەی پێبدات، بەڵام ئەو چووە ژوورەکەیەوە و لە هۆتێل چاوەڕوانی دەکرد، سێکسی لەگەڵدا کرد، بەڵام هەموو خۆشەویستییەکەی بۆی پەرتەوازە نەبووبوو، وە جێیهێشت بۆ چارەنووسی خۆی لەگەڵ لێکۆڵینەوەکانی تاوان\nکیشڵۆڤسکی لەم فیلمەشدا وێنەگرتنێکی جێگەی مشت و مڕی بەکارهێناوە بۆ بیرۆکەی یەکسانی، ئەو لێرەدا نە هاوڕایە لەگەڵ دادپەروەریی و نە لەگەڵ ئایدیەڵیدا، وە هەمیشە دەمەوێت یەکسانی ئەمە و ئەوە بێت(نووسەر)فیلمەکە بەو ستەمە دەست پێدەکات کە دادگا واژووی پێ دەکات، بێ ئەوەی هیچ گرنگییەک بەو تکاکردنەی بدەن لە دادوەر بەوەی هەلێکی تری پێ بدەن چونکە هاوسەرەکەی خۆشدەوێت، بەیەکەوە لە هۆڵەکە دێنە دەرەوە و خۆی ئەو ستەمە تەواو دەکات کە دادگا دەستی پێکرد، وە بۆ نزیکبوونەوە لە بیرۆکەی یەکسانی بێگومان دەبوایە ستەم لە لایەکەی تر بووایە، دوای ئەوەی دووبارە گەڕایەوە پۆڵەندا ستەمی بەرامبەر کرد، بیرۆکەی یەکسانی لێرەدا تەڵخە، وە ڕێگەی چوون بۆی بێ ڕەوشتانە نەبوو بەڵکو نەبوونی دادپەروەریی و ئایدیەڵی بوو، وە سەختییەکی زۆر ئەخلاقی بوو\nوەک چۆن فیلمی شین هەوڵی پاڵەوانەکەی نیشان دەدات بۆ بەدەستهێنانی ئازادی بەو جۆرەی خۆی دەیبینێت، فیلمی سپیش بەو جۆرە هەوڵی پاڵەوانەکەی نیشان دەدات بۆ بەدەستهێنانی یەکسانی بەو ڕێگەیەی خۆی دەیبینێت، فیلمەکە خەڵاتی باشترین دەرهێنەری بردەوە لە فیستیڤاڵی بەرلین\nسێینەی ڕەنگەکان: سوور ۱۹۹٤\nکۆتا فیلمە لە تڕیلۆجییەکە و لێرەدا بیرۆکەی سەرەکی فیلم برایەتی و پێکەوەژیانە کە یەکێکە لە سیماکانی شۆڕشی فەڕەنسی و ڕەنگی سوورە لە ئاڵاکەیاندا، لێرەشدا هاوشێوەی دوو فیلمەکەی تر ڕەنگ دەستێکی باڵای هەیە لە فیلمەکەدا و جوانیێکی تایبەتی پێ بەخشیوە بە تایبەت بۆ‌ پاڵەوانەکەی ڤالنتین ئێرین جەیکۆب\nئەگەر ئازادی لە شین دا پەیوەندی پاڵەوانەکەی بێت بە خودی خۆی، وە یەکسانیش لە سپی دا پەیوەندی پاڵەوانەکەی بێت بە هاوسەرەکەی، ئەوا لێرەدا  سوور پەیوەندی پاڵەوانەکەیەتی بە دەوروبەری دوور لە پەیوەندیەکی تەنها یان لەگەڵ خۆشەویستێکی، ڤالنتین پەیوەندیەکی باش و دۆستانەی هەیە لەگەڵ دراوسێکەی جان لۆی وسەگەکەی ڕیتا، وە لەگەڵ کەسانی دەوروبەری، بۆیە فیلمەکە بە قووڵی نامانبات بۆ نێو ژیانی خۆی، دەزانین ئەو خوێندکارە بەڵام نازانیچ لە چ بەشێک دەخوێنێت، وە خۆشەویستەکەشی پشتگوێی دەکات بەڵام ئێمە تەنها دەنگی دەبیستین، نە هاوڕێ  نە هیچ خێزانێک، بەڵام بەوە دەزانین کاری نمایشکردنی جل و بەرگ دەکات\nسەگێک بە ئۆتۆمبێلێکەکەی دەکەوێت، دەیباتەوە بۆ لای خاوەنەکەی، جۆزێف کە دادوەرێکی خانەنشین بووە و کات بەوە بەسەردەبات سیخوڕی بەسەر پەیوەندی تەلەفۆنی کەسانی ترەوە بکات، سەگەکە دەبات بۆ چارەسەرکردنی، جۆزێفیش سەگەکەی پێ دەبەخشێت، پەیوەندیەکەیان دەست پێدەکات، بەڵام پەیوەندیەکی هاوڕێیانە نا بەڵکو دۆستانە و برایانە هەرواش بەردەوام دەبێت\nوە لەبەرئەوەی برایەتی پەیوەندیەکە هەر بە ڕووکەشی دەمێنێتەوە جگە لە  پەیوەندی نێوان خوشک و برا  بۆیە پەیوەندییەکەیان هەر بە ڕووکەشی و لێڵی دەمێنێتەوە تەنانەت لە نێوان خۆی و سەگەکەشی، بۆیە دەبینین کێشە دەکەوێتە نێوان خۆی دراوسێکانی، بەڵام ئەم پەیوەندییە لە ڕاستیدا تەکنیکێکە و هیچ پەیوەندی بە مرۆڤایەتی یان پاڵەوانەکەیەوە نییە بەڵکو ئەمە ڕەنگدانەوەی ژیانی دەرهێنەرە. بەگژداچوونەکانی نێوان خۆی و دەوروبەری بە ڕێکەوتی کات و شوێن بەستراوەتەوە، ئەو وەک کەسایەتیێک و ئەوانی تریش وەک وەک چوارچێوە و دیکۆرێک، لەو ئامادەبوونە کورت مەودایەیان و شتەکانی دەوروبەریانوە بیرۆکەی برایەتیش ئەوەیە پەیوەندییەکان بە ڕووکەشی بمێننەوە و قووڵی پەیوەندییەکەش لە سایکۆلۆژیای ڤالنتین دا بێت، لە ژیانی تایبەتی خۆی، وە ژیانی دەرەوەشی بۆ ئێمەی بینەر بێت بە پوختی، وەک لە فیلمەکەشدا چەندین پەیوەندی دەست پێدەکات و بە کۆتا دێت هەموویان پەیوەندی ڕووکەش و سەتحین\nفیلمەکە، هاوشێوەی فیلمەکانی تری کیشڵۆڤسکی، میوزیکێکی غەمگینی هەیە، تێیدا خەڵاتی سیزاری فەڕەنسی بردەوە لەگەڵ چەندینی تر\nکیشڵۆڤسکی کە ژیانی سینەمایی بە کورتە دۆکیۆمێنتارییەکان دەست پێکرد، هەر ئەم  سێ فیلمەی نییە جێگەی ستایش بن، بەڵکو خاوەن فیلمی درێژ و درامی ئاست بەرزە کە هیچی لەم سێینەیە کەمتر نین بە تایبەتیش دووانە ژیانی ڤێرۆنیکا دە ئەڵقەکەی دێکالۆگ و بەختی کوێر",
    "translator": "کاردۆس مشیر"
  },
  {
    "id": 210,
    "p": 210,
    "typeFilm": "",
    "typeTop": "",
    "typeVariety": "",
    "typeCompany": "",
    "memberNameEnglish": "kardos-mshir",
    "title": "Three Colors blue 1993",
    "photo": "ThreeColorsblue1993.png",
    "writingN": "سلیم البیك",
    "nameF": "سێینەی ڕەنگەکان ١٩٩٣-١٩٩٤",
    "description": "\nخوێندنەوەیەک بۆ هەر سێ فیلمی تڕیلۆجیەکەی کیشڵۆڤسکی\nسێ فیلمن کە کیشڵۆڤسکی لە ماوەی دوو ساڵدا بەرهەمی هێناون، تریلۆجییەک لە نێو باشترین تریلۆجییەکانی جیهان، یاخود بڵێین باشترین كاری ڕوفاهی و هەستسۆزی، وە گرنگترینیان لە ڕووی میوزیک و دیالۆگ، چارەکە سەدەیەک دەبێت ئەم سێینەیە بەرهەمهاتووە و بەشداری سێ فیستیڤاڵی کردووە، سێ فیستیڤاڵە گەورەکە : کان، ڤێنیسا و بەرلین.. لێرەدا خوێندنەوەیەک بۆ هەر یەکێکیان بە جیا دەکەین، کە لەیەکتری جوودان و سەربەخۆن، تەنانەت لە ڕووی جوانییەکانی نێویشیدا لەیەکتری ناچن، بەڵام لە ڕووی فیکرییەوە یەکتری تەواو دەکەن.. ئەم سێیینەیەش کۆتا کاری دەرهێنەرە پۆڵەندییەکەن\nسێیینەی ڕەنگەکان : شین ۱۹۹۳\nفیلمی یەکەمە لە نێو ڕیزبەندییەکەدا، دواتر سپی دواتریش سوور، هەر یەک لە سێ فیلمەکە هەڵگری یەکێ لە درووشم و ڕەنگی ئاڵای فەڕەنسایە، لێرەدا درووشمی فیلم ئازادی ـییە ، ئەوانی تریش یەکسانی و برایەتی... دەکرێ لێرەدا کیشڵۆ یەکێ لە قورسترین وێنەگرتنەکانی  ئازادی بەکارهێنابێت ئەویش ئازادی و لایەنی سۆزداری ژنێکە کە لە ڕووداوێکی هاتووچۆدا ڕزگاری بووە و تێیدا مێرد و منداڵەکەی گیانیان لە دەست داوە، بڕیار دەدات نە هەڵبێت و نە بژیت لەگەڵ ئەم ڕووداوە، بەڵکو یاخی ببێت لێیان و ئازادی ببەخشێت بە خۆی و سەر لە نوێ ژیان بکاتەوە، شین لێرەدا جگە لەوەی زیادکردنێکی بینراو و جوانە، وە ئاماژەشە بە ئازادی، ڕەنگی ئەو غەم و دڵتەنگییە لە ڕادەبەدەرەیە کە تەواوی فیلمەکە دەگرێتەوە بۆ ئەو بارودۆخە دەروونییەی جولی جولیێت بینۆش تێیدا دەژیت و هەوڵدانی بۆ ئازاد بوون لێی و لە ژیانی پێشووی... وە دوور کەوتنەوە لە سادەکاری و ڕاسسەرنجدان لە وروژاندنی بابەتی ئازادی، لێرەدا کیشڵۆ وەکو شتێکی تاکەکەسی ئێش و ئازار دەردەخات، تەنانەت لێرەدا ئازادی تاکەکەسیش نزیک بوو لەوەی ئاڵۆز بێت، ئازادیێکی بێ ئارگیومێنت، ئازادییەک نا لە ڕووخسار و دەرەوەدا بەڵکو ئازادییەک لە ناخ دا، جۆرێک لە ئازادی تاکەکەسی خود، لە پێناو خود\nدوای ڕووداوەکە، جولی لە نەخۆشخانە هەوڵ دەدات دەرمانێکی زۆر بخواتەوە و خۆی بکوژێت بەڵام زوو دەیتفێنێتەوە و دەڵێت کەوا ناتوانێت ئەو کارە بکات، ئنجا بڕیار دەدات ڕووبەڕووی ڕابردووی ببێتەوە نەک لێی هەڵبێت بە گەشتن بە مێرد و منداڵەکەی، بڕیاردەدات پەیوەندی بەوانەوە بپچڕێنێت و سەر لە نوێ دەست پێبکاتەوە، پەیوەندییەکی سۆزداری لەگەڵ هاوڕێی هاوسەرەکەی دەبەستێت، ئەوینە نوێیەکەی کاری پارچە میوزیکییەکانی تەواو دەکات، کە ئاوازدانەرێکی بەناوبانگە، تەنانەت جولی هیچ کێشەیەک لەوە نابینێت پارچە میوزیکەکە بە ناوی ئەوەوە بنێت، وە گرنگی بە خۆشەویست و ئەویندارە تازەکەشی دەدات کە کوڕی ئەوی لێ هەیە، ئەمەش وەک بەڵگەیەکە لە نەمانی پەیوەندی لە نێوان ژیانی ئێستای و ژیانی پێشووی\nکیشڵۆ هەمیشە فیلمەکانی پڕکردووە لە سیمبڵ و هێما کە دەبن بە جێگەی گومان لای بینەر کە ئایا بەڕاستی دەتوانن ئەوە ببینن کە کیشڵۆ دەیەوێت نیشانی بدات، تەنانەت کارەکتەرەکانیشی جێگەی گومانن خۆیان و دەوروبەرییان، بە دیاریکراوی گەر شیکاری بۆ بکەیت لە لایەنی بوونگەراییەوە، بوونی ئەم کەسایەتییانە، جولی لێرە لەم جیهانەی کیشڵۆ بونیادی ناوە، کیشڵۆڤسکی لە دواین فیلمەکانیدا کە ستایش و سەرکەوتنی لە تەواوی جیهان دا بەخۆوە دی، سیناریۆکانی لەگەڵ نووسەری پۆڵەندی کریستۆف پیسێش بەشکردووە\nفیلمەکە پڕە لە لایەنی سۆزداری و شڵەژانی پاڵەوانەکەی، لە خەڵاتەکانی سیزاریش خەڵاتی بردەوە لە نێویاندا باشترین خانمەئاکتەر، وە خەڵاتی گۆیا بۆ باشترین فیلمی ئەوروپی، وە لە ڤێنیساش باشترین فیلم، چەندانی تر\nسێینەی ڕەنگەکان: سپی ۱۹۹٤\nلە ڕیزبەندی دووەمی سێینەکەدایە، بیرۆکەی سەرەکی لێرەدا یەکسانییە، یەکسانییەک تێکەڵ بە خۆشەویستی، هەروەها تۆڵەسەندنەوەش، وە تۆڵەی یەکێ لە دوو ئاشقەکە دژی ئەوی تریان بەهۆی بەهێزی خۆشەویستییەکەیانەوە، وە دەرخستنی بیرۆکەی یەکسانیی، بە واتای ئەوەی لایەنەکەی تریش دەبێت ئازاز بچێژێت، کیشڵۆ لێرەدا ئەو دوو هەستەی بەیەک بەستووتەوە : خۆشەویستی و تۆڵەسەندنەوە، وە بیرۆکەی یەکسانی یەکەم بە دووەم دەبەستێتەوە\nکاڕۆڵ، گەشتیارێکی پۆڵەندییە لەگەڵ هاوسەرە پۆڵەندییەکەی دۆمێنیک جولی دێلپی دەژیت، فیلمەکە بەوە دەست پێدەکات کاڕۆڵ دەچێت بۆ دادگا بۆ ئامادەبوون لە جیابوونەوەی خۆی و دۆمێنیک کە ئەو سوورە لەسەری و دەڵێت لە ڕووی سێکسییەوە لەگەڵیدا ئاسوودە نییە، دۆسیەکە دەباتەوە و دەست بەسەر هەموو شتەکاندا دەگرێت، کارتی بانک و پاسپۆڕت، بۆیە پەرتەوازە دەبێت، لە وێستگەیەکی مێتڕۆ لەسەر زەویەکە دادەنیشێت و میوزیکێکی پۆڵەندی دەژەنێت، میکۆلای دێت و لای دەوەستێت و بە میوزیکەکەیدا دەزانێت پۆڵەندییە، یارمەتی دەدات بە دزیەوە بڕوات بۆ پۆڵەندا و لە نێو جانتا گەورەکەیدا دەیشارێتەوە، لەوێدا ڕێگەیەکی خراپ بەکاردێنێت بۆ پارە پەیدا کردن، وە بیر دەکاتەوە لە تۆڵەسەندنەوە لە دۆمێنیک، دزی و ساختەکاری دەکات\nڕێکارییەکان بۆ تۆڵەسەندنەوە تەواو بوون، بەم جۆرەش ڕووداوەکانی پێکەوە بەسترانەوە، ڕووداوە یەک لە دوای یەکەکانی فیلمەکە وەک ئەوەی کاڕۆڵ درووستی کرد تاکو دۆمێنیکی پێ تووش بکات، وەفاتنامەیەکی بۆ خۆی ساختە کرد و وای لێکرد بێت بۆ ناشتنەکەی، تاکو میراتەکەی پێبدات، بەڵام ئەو چووە ژوورەکەیەوە و لە هۆتێل چاوەڕوانی دەکرد، سێکسی لەگەڵدا کرد، بەڵام هەموو خۆشەویستییەکەی بۆی پەرتەوازە نەبووبوو، وە جێیهێشت بۆ چارەنووسی خۆی لەگەڵ لێکۆڵینەوەکانی تاوان\nکیشڵۆڤسکی لەم فیلمەشدا وێنەگرتنێکی جێگەی مشت و مڕی بەکارهێناوە بۆ بیرۆکەی یەکسانی، ئەو لێرەدا نە هاوڕایە لەگەڵ دادپەروەریی و نە لەگەڵ ئایدیەڵیدا، وە هەمیشە دەمەوێت یەکسانی ئەمە و ئەوە بێت(نووسەر)فیلمەکە بەو ستەمە دەست پێدەکات کە دادگا واژووی پێ دەکات، بێ ئەوەی هیچ گرنگییەک بەو تکاکردنەی بدەن لە دادوەر بەوەی هەلێکی تری پێ بدەن چونکە هاوسەرەکەی خۆشدەوێت، بەیەکەوە لە هۆڵەکە دێنە دەرەوە و خۆی ئەو ستەمە تەواو دەکات کە دادگا دەستی پێکرد، وە بۆ نزیکبوونەوە لە بیرۆکەی یەکسانی بێگومان دەبوایە ستەم لە لایەکەی تر بووایە، دوای ئەوەی دووبارە گەڕایەوە پۆڵەندا ستەمی بەرامبەر کرد، بیرۆکەی یەکسانی لێرەدا تەڵخە، وە ڕێگەی چوون بۆی بێ ڕەوشتانە نەبوو بەڵکو نەبوونی دادپەروەریی و ئایدیەڵی بوو، وە سەختییەکی زۆر ئەخلاقی بوو\nوەک چۆن فیلمی شین هەوڵی پاڵەوانەکەی نیشان دەدات بۆ بەدەستهێنانی ئازادی بەو جۆرەی خۆی دەیبینێت، فیلمی سپیش بەو جۆرە هەوڵی پاڵەوانەکەی نیشان دەدات بۆ بەدەستهێنانی یەکسانی بەو ڕێگەیەی خۆی دەیبینێت، فیلمەکە خەڵاتی باشترین دەرهێنەری بردەوە لە فیستیڤاڵی بەرلین\nسێینەی ڕەنگەکان: سوور ۱۹۹٤\nکۆتا فیلمە لە تڕیلۆجییەکە و لێرەدا بیرۆکەی سەرەکی فیلم برایەتی و پێکەوەژیانە کە یەکێکە لە سیماکانی شۆڕشی فەڕەنسی و ڕەنگی سوورە لە ئاڵاکەیاندا، لێرەشدا هاوشێوەی دوو فیلمەکەی تر ڕەنگ دەستێکی باڵای هەیە لە فیلمەکەدا و جوانیێکی تایبەتی پێ بەخشیوە بە تایبەت بۆ‌ پاڵەوانەکەی ڤالنتین ئێرین جەیکۆب\nئەگەر ئازادی لە شین دا پەیوەندی پاڵەوانەکەی بێت بە خودی خۆی، وە یەکسانیش لە سپی دا پەیوەندی پاڵەوانەکەی بێت بە هاوسەرەکەی، ئەوا لێرەدا  سوور پەیوەندی پاڵەوانەکەیەتی بە دەوروبەری دوور لە پەیوەندیەکی تەنها یان لەگەڵ خۆشەویستێکی، ڤالنتین پەیوەندیەکی باش و دۆستانەی هەیە لەگەڵ دراوسێکەی جان لۆی وسەگەکەی ڕیتا، وە لەگەڵ کەسانی دەوروبەری، بۆیە فیلمەکە بە قووڵی نامانبات بۆ نێو ژیانی خۆی، دەزانین ئەو خوێندکارە بەڵام نازانیچ لە چ بەشێک دەخوێنێت، وە خۆشەویستەکەشی پشتگوێی دەکات بەڵام ئێمە تەنها دەنگی دەبیستین، نە هاوڕێ  نە هیچ خێزانێک، بەڵام بەوە دەزانین کاری نمایشکردنی جل و بەرگ دەکات\nسەگێک بە ئۆتۆمبێلێکەکەی دەکەوێت، دەیباتەوە بۆ لای خاوەنەکەی، جۆزێف کە دادوەرێکی خانەنشین بووە و کات بەوە بەسەردەبات سیخوڕی بەسەر پەیوەندی تەلەفۆنی کەسانی ترەوە بکات، سەگەکە دەبات بۆ چارەسەرکردنی، جۆزێفیش سەگەکەی پێ دەبەخشێت، پەیوەندیەکەیان دەست پێدەکات، بەڵام پەیوەندیەکی هاوڕێیانە نا بەڵکو دۆستانە و برایانە هەرواش بەردەوام دەبێت\nوە لەبەرئەوەی برایەتی پەیوەندیەکە هەر بە ڕووکەشی دەمێنێتەوە جگە لە  پەیوەندی نێوان خوشک و برا  بۆیە پەیوەندییەکەیان هەر بە ڕووکەشی و لێڵی دەمێنێتەوە تەنانەت لە نێوان خۆی و سەگەکەشی، بۆیە دەبینین کێشە دەکەوێتە نێوان خۆی دراوسێکانی، بەڵام ئەم پەیوەندییە لە ڕاستیدا تەکنیکێکە و هیچ پەیوەندی بە مرۆڤایەتی یان پاڵەوانەکەیەوە نییە بەڵکو ئەمە ڕەنگدانەوەی ژیانی دەرهێنەرە. بەگژداچوونەکانی نێوان خۆی و دەوروبەری بە ڕێکەوتی کات و شوێن بەستراوەتەوە، ئەو وەک کەسایەتیێک و ئەوانی تریش وەک وەک چوارچێوە و دیکۆرێک، لەو ئامادەبوونە کورت مەودایەیان و شتەکانی دەوروبەریانوە بیرۆکەی برایەتیش ئەوەیە پەیوەندییەکان بە ڕووکەشی بمێننەوە و قووڵی پەیوەندییەکەش لە سایکۆلۆژیای ڤالنتین دا بێت، لە ژیانی تایبەتی خۆی، وە ژیانی دەرەوەشی بۆ ئێمەی بینەر بێت بە پوختی، وەک لە فیلمەکەشدا چەندین پەیوەندی دەست پێدەکات و بە کۆتا دێت هەموویان پەیوەندی ڕووکەش و سەتحین\nفیلمەکە، هاوشێوەی فیلمەکانی تری کیشڵۆڤسکی، میوزیکێکی غەمگینی هەیە، تێیدا خەڵاتی سیزاری فەڕەنسی بردەوە لەگەڵ چەندینی تر\nکیشڵۆڤسکی کە ژیانی سینەمایی بە کورتە دۆکیۆمێنتارییەکان دەست پێکرد، هەر ئەم  سێ فیلمەی نییە جێگەی ستایش بن، بەڵکو خاوەن فیلمی درێژ و درامی ئاست بەرزە کە هیچی لەم سێینەیە کەمتر نین بە تایبەتیش دووانە ژیانی ڤێرۆنیکا دە ئەڵقەکەی دێکالۆگ و بەختی کوێر",
    "translator": "کاردۆس مشیر"
  },
  {
    "id": 211,
    "p": 211,
    "typeFilm": "",
    "typeTop": "",
    "typeVariety": "",
    "typeCompany": "",
    "memberNameEnglish": "kardos-mshir",
    "title": "Three Colors: white 1994",
    "photo": "ThreeColorswhite1994.png",
    "writingN": "سلیم البیك",
    "nameF": "سێینەی ڕەنگەکان ١٩٩٣-١٩٩٤",
    "description": "\nخوێندنەوەیەک بۆ هەر سێ فیلمی تڕیلۆجیەکەی کیشڵۆڤسکی\nسێ فیلمن کە کیشڵۆڤسکی لە ماوەی دوو ساڵدا بەرهەمی هێناون، تریلۆجییەک لە نێو باشترین تریلۆجییەکانی جیهان، یاخود بڵێین باشترین كاری ڕوفاهی و هەستسۆزی، وە گرنگترینیان لە ڕووی میوزیک و دیالۆگ، چارەکە سەدەیەک دەبێت ئەم سێینەیە بەرهەمهاتووە و بەشداری سێ فیستیڤاڵی کردووە، سێ فیستیڤاڵە گەورەکە : کان، ڤێنیسا و بەرلین.. لێرەدا خوێندنەوەیەک بۆ هەر یەکێکیان بە جیا دەکەین، کە لەیەکتری جوودان و سەربەخۆن، تەنانەت لە ڕووی جوانییەکانی نێویشیدا لەیەکتری ناچن، بەڵام لە ڕووی فیکرییەوە یەکتری تەواو دەکەن.. ئەم سێیینەیەش کۆتا کاری دەرهێنەرە پۆڵەندییەکەن\nسێیینەی ڕەنگەکان : شین ۱۹۹۳\nفیلمی یەکەمە لە نێو ڕیزبەندییەکەدا، دواتر سپی دواتریش سوور، هەر یەک لە سێ فیلمەکە هەڵگری یەکێ لە درووشم و ڕەنگی ئاڵای فەڕەنسایە، لێرەدا درووشمی فیلم ئازادی ـییە ، ئەوانی تریش یەکسانی و برایەتی... دەکرێ لێرەدا کیشڵۆ یەکێ لە قورسترین وێنەگرتنەکانی  ئازادی بەکارهێنابێت ئەویش ئازادی و لایەنی سۆزداری ژنێکە کە لە ڕووداوێکی هاتووچۆدا ڕزگاری بووە و تێیدا مێرد و منداڵەکەی گیانیان لە دەست داوە، بڕیار دەدات نە هەڵبێت و نە بژیت لەگەڵ ئەم ڕووداوە، بەڵکو یاخی ببێت لێیان و ئازادی ببەخشێت بە خۆی و سەر لە نوێ ژیان بکاتەوە، شین لێرەدا جگە لەوەی زیادکردنێکی بینراو و جوانە، وە ئاماژەشە بە ئازادی، ڕەنگی ئەو غەم و دڵتەنگییە لە ڕادەبەدەرەیە کە تەواوی فیلمەکە دەگرێتەوە بۆ ئەو بارودۆخە دەروونییەی جولی جولیێت بینۆش تێیدا دەژیت و هەوڵدانی بۆ ئازاد بوون لێی و لە ژیانی پێشووی... وە دوور کەوتنەوە لە سادەکاری و ڕاسسەرنجدان لە وروژاندنی بابەتی ئازادی، لێرەدا کیشڵۆ وەکو شتێکی تاکەکەسی ئێش و ئازار دەردەخات، تەنانەت لێرەدا ئازادی تاکەکەسیش نزیک بوو لەوەی ئاڵۆز بێت، ئازادیێکی بێ ئارگیومێنت، ئازادییەک نا لە ڕووخسار و دەرەوەدا بەڵکو ئازادییەک لە ناخ دا، جۆرێک لە ئازادی تاکەکەسی خود، لە پێناو خود\nدوای ڕووداوەکە، جولی لە نەخۆشخانە هەوڵ دەدات دەرمانێکی زۆر بخواتەوە و خۆی بکوژێت بەڵام زوو دەیتفێنێتەوە و دەڵێت کەوا ناتوانێت ئەو کارە بکات، ئنجا بڕیار دەدات ڕووبەڕووی ڕابردووی ببێتەوە نەک لێی هەڵبێت بە گەشتن بە مێرد و منداڵەکەی، بڕیاردەدات پەیوەندی بەوانەوە بپچڕێنێت و سەر لە نوێ دەست پێبکاتەوە، پەیوەندییەکی سۆزداری لەگەڵ هاوڕێی هاوسەرەکەی دەبەستێت، ئەوینە نوێیەکەی کاری پارچە میوزیکییەکانی تەواو دەکات، کە ئاوازدانەرێکی بەناوبانگە، تەنانەت جولی هیچ کێشەیەک لەوە نابینێت پارچە میوزیکەکە بە ناوی ئەوەوە بنێت، وە گرنگی بە خۆشەویست و ئەویندارە تازەکەشی دەدات کە کوڕی ئەوی لێ هەیە، ئەمەش وەک بەڵگەیەکە لە نەمانی پەیوەندی لە نێوان ژیانی ئێستای و ژیانی پێشووی\nکیشڵۆ هەمیشە فیلمەکانی پڕکردووە لە سیمبڵ و هێما کە دەبن بە جێگەی گومان لای بینەر کە ئایا بەڕاستی دەتوانن ئەوە ببینن کە کیشڵۆ دەیەوێت نیشانی بدات، تەنانەت کارەکتەرەکانیشی جێگەی گومانن خۆیان و دەوروبەرییان، بە دیاریکراوی گەر شیکاری بۆ بکەیت لە لایەنی بوونگەراییەوە، بوونی ئەم کەسایەتییانە، جولی لێرە لەم جیهانەی کیشڵۆ بونیادی ناوە، کیشڵۆڤسکی لە دواین فیلمەکانیدا کە ستایش و سەرکەوتنی لە تەواوی جیهان دا بەخۆوە دی، سیناریۆکانی لەگەڵ نووسەری پۆڵەندی کریستۆف پیسێش بەشکردووە\nفیلمەکە پڕە لە لایەنی سۆزداری و شڵەژانی پاڵەوانەکەی، لە خەڵاتەکانی سیزاریش خەڵاتی بردەوە لە نێویاندا باشترین خانمەئاکتەر، وە خەڵاتی گۆیا بۆ باشترین فیلمی ئەوروپی، وە لە ڤێنیساش باشترین فیلم، چەندانی تر\nسێینەی ڕەنگەکان: سپی ۱۹۹٤\nلە ڕیزبەندی دووەمی سێینەکەدایە، بیرۆکەی سەرەکی لێرەدا یەکسانییە، یەکسانییەک تێکەڵ بە خۆشەویستی، هەروەها تۆڵەسەندنەوەش، وە تۆڵەی یەکێ لە دوو ئاشقەکە دژی ئەوی تریان بەهۆی بەهێزی خۆشەویستییەکەیانەوە، وە دەرخستنی بیرۆکەی یەکسانیی، بە واتای ئەوەی لایەنەکەی تریش دەبێت ئازاز بچێژێت، کیشڵۆ لێرەدا ئەو دوو هەستەی بەیەک بەستووتەوە : خۆشەویستی و تۆڵەسەندنەوە، وە بیرۆکەی یەکسانی یەکەم بە دووەم دەبەستێتەوە\nکاڕۆڵ، گەشتیارێکی پۆڵەندییە لەگەڵ هاوسەرە پۆڵەندییەکەی دۆمێنیک جولی دێلپی دەژیت، فیلمەکە بەوە دەست پێدەکات کاڕۆڵ دەچێت بۆ دادگا بۆ ئامادەبوون لە جیابوونەوەی خۆی و دۆمێنیک کە ئەو سوورە لەسەری و دەڵێت لە ڕووی سێکسییەوە لەگەڵیدا ئاسوودە نییە، دۆسیەکە دەباتەوە و دەست بەسەر هەموو شتەکاندا دەگرێت، کارتی بانک و پاسپۆڕت، بۆیە پەرتەوازە دەبێت، لە وێستگەیەکی مێتڕۆ لەسەر زەویەکە دادەنیشێت و میوزیکێکی پۆڵەندی دەژەنێت، میکۆلای دێت و لای دەوەستێت و بە میوزیکەکەیدا دەزانێت پۆڵەندییە، یارمەتی دەدات بە دزیەوە بڕوات بۆ پۆڵەندا و لە نێو جانتا گەورەکەیدا دەیشارێتەوە، لەوێدا ڕێگەیەکی خراپ بەکاردێنێت بۆ پارە پەیدا کردن، وە بیر دەکاتەوە لە تۆڵەسەندنەوە لە دۆمێنیک، دزی و ساختەکاری دەکات\nڕێکارییەکان بۆ تۆڵەسەندنەوە تەواو بوون، بەم جۆرەش ڕووداوەکانی پێکەوە بەسترانەوە، ڕووداوە یەک لە دوای یەکەکانی فیلمەکە وەک ئەوەی کاڕۆڵ درووستی کرد تاکو دۆمێنیکی پێ تووش بکات، وەفاتنامەیەکی بۆ خۆی ساختە کرد و وای لێکرد بێت بۆ ناشتنەکەی، تاکو میراتەکەی پێبدات، بەڵام ئەو چووە ژوورەکەیەوە و لە هۆتێل چاوەڕوانی دەکرد، سێکسی لەگەڵدا کرد، بەڵام هەموو خۆشەویستییەکەی بۆی پەرتەوازە نەبووبوو، وە جێیهێشت بۆ چارەنووسی خۆی لەگەڵ لێکۆڵینەوەکانی تاوان\nکیشڵۆڤسکی لەم فیلمەشدا وێنەگرتنێکی جێگەی مشت و مڕی بەکارهێناوە بۆ بیرۆکەی یەکسانی، ئەو لێرەدا نە هاوڕایە لەگەڵ دادپەروەریی و نە لەگەڵ ئایدیەڵیدا، وە هەمیشە دەمەوێت یەکسانی ئەمە و ئەوە بێت(نووسەر)فیلمەکە بەو ستەمە دەست پێدەکات کە دادگا واژووی پێ دەکات، بێ ئەوەی هیچ گرنگییەک بەو تکاکردنەی بدەن لە دادوەر بەوەی هەلێکی تری پێ بدەن چونکە هاوسەرەکەی خۆشدەوێت، بەیەکەوە لە هۆڵەکە دێنە دەرەوە و خۆی ئەو ستەمە تەواو دەکات کە دادگا دەستی پێکرد، وە بۆ نزیکبوونەوە لە بیرۆکەی یەکسانی بێگومان دەبوایە ستەم لە لایەکەی تر بووایە، دوای ئەوەی دووبارە گەڕایەوە پۆڵەندا ستەمی بەرامبەر کرد، بیرۆکەی یەکسانی لێرەدا تەڵخە، وە ڕێگەی چوون بۆی بێ ڕەوشتانە نەبوو بەڵکو نەبوونی دادپەروەریی و ئایدیەڵی بوو، وە سەختییەکی زۆر ئەخلاقی بوو\nوەک چۆن فیلمی شین هەوڵی پاڵەوانەکەی نیشان دەدات بۆ بەدەستهێنانی ئازادی بەو جۆرەی خۆی دەیبینێت، فیلمی سپیش بەو جۆرە هەوڵی پاڵەوانەکەی نیشان دەدات بۆ بەدەستهێنانی یەکسانی بەو ڕێگەیەی خۆی دەیبینێت، فیلمەکە خەڵاتی باشترین دەرهێنەری بردەوە لە فیستیڤاڵی بەرلین\nسێینەی ڕەنگەکان: سوور ۱۹۹٤\nکۆتا فیلمە لە تڕیلۆجییەکە و لێرەدا بیرۆکەی سەرەکی فیلم برایەتی و پێکەوەژیانە کە یەکێکە لە سیماکانی شۆڕشی فەڕەنسی و ڕەنگی سوورە لە ئاڵاکەیاندا، لێرەشدا هاوشێوەی دوو فیلمەکەی تر ڕەنگ دەستێکی باڵای هەیە لە فیلمەکەدا و جوانیێکی تایبەتی پێ بەخشیوە بە تایبەت بۆ‌ پاڵەوانەکەی ڤالنتین ئێرین جەیکۆب\nئەگەر ئازادی لە شین دا پەیوەندی پاڵەوانەکەی بێت بە خودی خۆی، وە یەکسانیش لە سپی دا پەیوەندی پاڵەوانەکەی بێت بە هاوسەرەکەی، ئەوا لێرەدا  سوور پەیوەندی پاڵەوانەکەیەتی بە دەوروبەری دوور لە پەیوەندیەکی تەنها یان لەگەڵ خۆشەویستێکی، ڤالنتین پەیوەندیەکی باش و دۆستانەی هەیە لەگەڵ دراوسێکەی جان لۆی وسەگەکەی ڕیتا، وە لەگەڵ کەسانی دەوروبەری، بۆیە فیلمەکە بە قووڵی نامانبات بۆ نێو ژیانی خۆی، دەزانین ئەو خوێندکارە بەڵام نازانیچ لە چ بەشێک دەخوێنێت، وە خۆشەویستەکەشی پشتگوێی دەکات بەڵام ئێمە تەنها دەنگی دەبیستین، نە هاوڕێ  نە هیچ خێزانێک، بەڵام بەوە دەزانین کاری نمایشکردنی جل و بەرگ دەکات\nسەگێک بە ئۆتۆمبێلێکەکەی دەکەوێت، دەیباتەوە بۆ لای خاوەنەکەی، جۆزێف کە دادوەرێکی خانەنشین بووە و کات بەوە بەسەردەبات سیخوڕی بەسەر پەیوەندی تەلەفۆنی کەسانی ترەوە بکات، سەگەکە دەبات بۆ چارەسەرکردنی، جۆزێفیش سەگەکەی پێ دەبەخشێت، پەیوەندیەکەیان دەست پێدەکات، بەڵام پەیوەندیەکی هاوڕێیانە نا بەڵکو دۆستانە و برایانە هەرواش بەردەوام دەبێت\nوە لەبەرئەوەی برایەتی پەیوەندیەکە هەر بە ڕووکەشی دەمێنێتەوە جگە لە  پەیوەندی نێوان خوشک و برا  بۆیە پەیوەندییەکەیان هەر بە ڕووکەشی و لێڵی دەمێنێتەوە تەنانەت لە نێوان خۆی و سەگەکەشی، بۆیە دەبینین کێشە دەکەوێتە نێوان خۆی دراوسێکانی، بەڵام ئەم پەیوەندییە لە ڕاستیدا تەکنیکێکە و هیچ پەیوەندی بە مرۆڤایەتی یان پاڵەوانەکەیەوە نییە بەڵکو ئەمە ڕەنگدانەوەی ژیانی دەرهێنەرە. بەگژداچوونەکانی نێوان خۆی و دەوروبەری بە ڕێکەوتی کات و شوێن بەستراوەتەوە، ئەو وەک کەسایەتیێک و ئەوانی تریش وەک وەک چوارچێوە و دیکۆرێک، لەو ئامادەبوونە کورت مەودایەیان و شتەکانی دەوروبەریانوە بیرۆکەی برایەتیش ئەوەیە پەیوەندییەکان بە ڕووکەشی بمێننەوە و قووڵی پەیوەندییەکەش لە سایکۆلۆژیای ڤالنتین دا بێت، لە ژیانی تایبەتی خۆی، وە ژیانی دەرەوەشی بۆ ئێمەی بینەر بێت بە پوختی، وەک لە فیلمەکەشدا چەندین پەیوەندی دەست پێدەکات و بە کۆتا دێت هەموویان پەیوەندی ڕووکەش و سەتحین\nفیلمەکە، هاوشێوەی فیلمەکانی تری کیشڵۆڤسکی، میوزیکێکی غەمگینی هەیە، تێیدا خەڵاتی سیزاری فەڕەنسی بردەوە لەگەڵ چەندینی تر\nکیشڵۆڤسکی کە ژیانی سینەمایی بە کورتە دۆکیۆمێنتارییەکان دەست پێکرد، هەر ئەم  سێ فیلمەی نییە جێگەی ستایش بن، بەڵکو خاوەن فیلمی درێژ و درامی ئاست بەرزە کە هیچی لەم سێینەیە کەمتر نین بە تایبەتیش دووانە ژیانی ڤێرۆنیکا دە ئەڵقەکەی دێکالۆگ و بەختی کوێر",
    "translator": "کاردۆس مشیر"
  },
  {
    "id": 212,
    "p": 212,
    "typeFilm": "",
    "typeTop": "",
    "typeVariety": "",
    "typeCompany": "",
    "memberNameEnglish": "kardos-mshir",
    "title": "Three Colors: red 1994",
    "photo": "ThreeColorsred1994.png",
    "writingN": "سلیم البیك",
    "nameF": "سێینەی ڕەنگەکان ١٩٩٣-١٩٩٤",
    "description": "\nخوێندنەوەیەک بۆ هەر سێ فیلمی تڕیلۆجیەکەی کیشڵۆڤسکی\nسێ فیلمن کە کیشڵۆڤسکی لە ماوەی دوو ساڵدا بەرهەمی هێناون، تریلۆجییەک لە نێو باشترین تریلۆجییەکانی جیهان، یاخود بڵێین باشترین كاری ڕوفاهی و هەستسۆزی، وە گرنگترینیان لە ڕووی میوزیک و دیالۆگ، چارەکە سەدەیەک دەبێت ئەم سێینەیە بەرهەمهاتووە و بەشداری سێ فیستیڤاڵی کردووە، سێ فیستیڤاڵە گەورەکە : کان، ڤێنیسا و بەرلین.. لێرەدا خوێندنەوەیەک بۆ هەر یەکێکیان بە جیا دەکەین، کە لەیەکتری جوودان و سەربەخۆن، تەنانەت لە ڕووی جوانییەکانی نێویشیدا لەیەکتری ناچن، بەڵام لە ڕووی فیکرییەوە یەکتری تەواو دەکەن.. ئەم سێیینەیەش کۆتا کاری دەرهێنەرە پۆڵەندییەکەن\nسێیینەی ڕەنگەکان : شین ۱۹۹۳\nفیلمی یەکەمە لە نێو ڕیزبەندییەکەدا، دواتر سپی دواتریش سوور، هەر یەک لە سێ فیلمەکە هەڵگری یەکێ لە درووشم و ڕەنگی ئاڵای فەڕەنسایە، لێرەدا درووشمی فیلم ئازادی ـییە ، ئەوانی تریش یەکسانی و برایەتی... دەکرێ لێرەدا کیشڵۆ یەکێ لە قورسترین وێنەگرتنەکانی  ئازادی بەکارهێنابێت ئەویش ئازادی و لایەنی سۆزداری ژنێکە کە لە ڕووداوێکی هاتووچۆدا ڕزگاری بووە و تێیدا مێرد و منداڵەکەی گیانیان لە دەست داوە، بڕیار دەدات نە هەڵبێت و نە بژیت لەگەڵ ئەم ڕووداوە، بەڵکو یاخی ببێت لێیان و ئازادی ببەخشێت بە خۆی و سەر لە نوێ ژیان بکاتەوە، شین لێرەدا جگە لەوەی زیادکردنێکی بینراو و جوانە، وە ئاماژەشە بە ئازادی، ڕەنگی ئەو غەم و دڵتەنگییە لە ڕادەبەدەرەیە کە تەواوی فیلمەکە دەگرێتەوە بۆ ئەو بارودۆخە دەروونییەی جولی جولیێت بینۆش تێیدا دەژیت و هەوڵدانی بۆ ئازاد بوون لێی و لە ژیانی پێشووی... وە دوور کەوتنەوە لە سادەکاری و ڕاسسەرنجدان لە وروژاندنی بابەتی ئازادی، لێرەدا کیشڵۆ وەکو شتێکی تاکەکەسی ئێش و ئازار دەردەخات، تەنانەت لێرەدا ئازادی تاکەکەسیش نزیک بوو لەوەی ئاڵۆز بێت، ئازادیێکی بێ ئارگیومێنت، ئازادییەک نا لە ڕووخسار و دەرەوەدا بەڵکو ئازادییەک لە ناخ دا، جۆرێک لە ئازادی تاکەکەسی خود، لە پێناو خود\nدوای ڕووداوەکە، جولی لە نەخۆشخانە هەوڵ دەدات دەرمانێکی زۆر بخواتەوە و خۆی بکوژێت بەڵام زوو دەیتفێنێتەوە و دەڵێت کەوا ناتوانێت ئەو کارە بکات، ئنجا بڕیار دەدات ڕووبەڕووی ڕابردووی ببێتەوە نەک لێی هەڵبێت بە گەشتن بە مێرد و منداڵەکەی، بڕیاردەدات پەیوەندی بەوانەوە بپچڕێنێت و سەر لە نوێ دەست پێبکاتەوە، پەیوەندییەکی سۆزداری لەگەڵ هاوڕێی هاوسەرەکەی دەبەستێت، ئەوینە نوێیەکەی کاری پارچە میوزیکییەکانی تەواو دەکات، کە ئاوازدانەرێکی بەناوبانگە، تەنانەت جولی هیچ کێشەیەک لەوە نابینێت پارچە میوزیکەکە بە ناوی ئەوەوە بنێت، وە گرنگی بە خۆشەویست و ئەویندارە تازەکەشی دەدات کە کوڕی ئەوی لێ هەیە، ئەمەش وەک بەڵگەیەکە لە نەمانی پەیوەندی لە نێوان ژیانی ئێستای و ژیانی پێشووی\nکیشڵۆ هەمیشە فیلمەکانی پڕکردووە لە سیمبڵ و هێما کە دەبن بە جێگەی گومان لای بینەر کە ئایا بەڕاستی دەتوانن ئەوە ببینن کە کیشڵۆ دەیەوێت نیشانی بدات، تەنانەت کارەکتەرەکانیشی جێگەی گومانن خۆیان و دەوروبەرییان، بە دیاریکراوی گەر شیکاری بۆ بکەیت لە لایەنی بوونگەراییەوە، بوونی ئەم کەسایەتییانە، جولی لێرە لەم جیهانەی کیشڵۆ بونیادی ناوە، کیشڵۆڤسکی لە دواین فیلمەکانیدا کە ستایش و سەرکەوتنی لە تەواوی جیهان دا بەخۆوە دی، سیناریۆکانی لەگەڵ نووسەری پۆڵەندی کریستۆف پیسێش بەشکردووە\nفیلمەکە پڕە لە لایەنی سۆزداری و شڵەژانی پاڵەوانەکەی، لە خەڵاتەکانی سیزاریش خەڵاتی بردەوە لە نێویاندا باشترین خانمەئاکتەر، وە خەڵاتی گۆیا بۆ باشترین فیلمی ئەوروپی، وە لە ڤێنیساش باشترین فیلم، چەندانی تر\nسێینەی ڕەنگەکان: سپی ۱۹۹٤\nلە ڕیزبەندی دووەمی سێینەکەدایە، بیرۆکەی سەرەکی لێرەدا یەکسانییە، یەکسانییەک تێکەڵ بە خۆشەویستی، هەروەها تۆڵەسەندنەوەش، وە تۆڵەی یەکێ لە دوو ئاشقەکە دژی ئەوی تریان بەهۆی بەهێزی خۆشەویستییەکەیانەوە، وە دەرخستنی بیرۆکەی یەکسانیی، بە واتای ئەوەی لایەنەکەی تریش دەبێت ئازاز بچێژێت، کیشڵۆ لێرەدا ئەو دوو هەستەی بەیەک بەستووتەوە : خۆشەویستی و تۆڵەسەندنەوە، وە بیرۆکەی یەکسانی یەکەم بە دووەم دەبەستێتەوە\nکاڕۆڵ، گەشتیارێکی پۆڵەندییە لەگەڵ هاوسەرە پۆڵەندییەکەی دۆمێنیک جولی دێلپی دەژیت، فیلمەکە بەوە دەست پێدەکات کاڕۆڵ دەچێت بۆ دادگا بۆ ئامادەبوون لە جیابوونەوەی خۆی و دۆمێنیک کە ئەو سوورە لەسەری و دەڵێت لە ڕووی سێکسییەوە لەگەڵیدا ئاسوودە نییە، دۆسیەکە دەباتەوە و دەست بەسەر هەموو شتەکاندا دەگرێت، کارتی بانک و پاسپۆڕت، بۆیە پەرتەوازە دەبێت، لە وێستگەیەکی مێتڕۆ لەسەر زەویەکە دادەنیشێت و میوزیکێکی پۆڵەندی دەژەنێت، میکۆلای دێت و لای دەوەستێت و بە میوزیکەکەیدا دەزانێت پۆڵەندییە، یارمەتی دەدات بە دزیەوە بڕوات بۆ پۆڵەندا و لە نێو جانتا گەورەکەیدا دەیشارێتەوە، لەوێدا ڕێگەیەکی خراپ بەکاردێنێت بۆ پارە پەیدا کردن، وە بیر دەکاتەوە لە تۆڵەسەندنەوە لە دۆمێنیک، دزی و ساختەکاری دەکات\nڕێکارییەکان بۆ تۆڵەسەندنەوە تەواو بوون، بەم جۆرەش ڕووداوەکانی پێکەوە بەسترانەوە، ڕووداوە یەک لە دوای یەکەکانی فیلمەکە وەک ئەوەی کاڕۆڵ درووستی کرد تاکو دۆمێنیکی پێ تووش بکات، وەفاتنامەیەکی بۆ خۆی ساختە کرد و وای لێکرد بێت بۆ ناشتنەکەی، تاکو میراتەکەی پێبدات، بەڵام ئەو چووە ژوورەکەیەوە و لە هۆتێل چاوەڕوانی دەکرد، سێکسی لەگەڵدا کرد، بەڵام هەموو خۆشەویستییەکەی بۆی پەرتەوازە نەبووبوو، وە جێیهێشت بۆ چارەنووسی خۆی لەگەڵ لێکۆڵینەوەکانی تاوان\nکیشڵۆڤسکی لەم فیلمەشدا وێنەگرتنێکی جێگەی مشت و مڕی بەکارهێناوە بۆ بیرۆکەی یەکسانی، ئەو لێرەدا نە هاوڕایە لەگەڵ دادپەروەریی و نە لەگەڵ ئایدیەڵیدا، وە هەمیشە دەمەوێت یەکسانی ئەمە و ئەوە بێت(نووسەر)فیلمەکە بەو ستەمە دەست پێدەکات کە دادگا واژووی پێ دەکات، بێ ئەوەی هیچ گرنگییەک بەو تکاکردنەی بدەن لە دادوەر بەوەی هەلێکی تری پێ بدەن چونکە هاوسەرەکەی خۆشدەوێت، بەیەکەوە لە هۆڵەکە دێنە دەرەوە و خۆی ئەو ستەمە تەواو دەکات کە دادگا دەستی پێکرد، وە بۆ نزیکبوونەوە لە بیرۆکەی یەکسانی بێگومان دەبوایە ستەم لە لایەکەی تر بووایە، دوای ئەوەی دووبارە گەڕایەوە پۆڵەندا ستەمی بەرامبەر کرد، بیرۆکەی یەکسانی لێرەدا تەڵخە، وە ڕێگەی چوون بۆی بێ ڕەوشتانە نەبوو بەڵکو نەبوونی دادپەروەریی و ئایدیەڵی بوو، وە سەختییەکی زۆر ئەخلاقی بوو\nوەک چۆن فیلمی شین هەوڵی پاڵەوانەکەی نیشان دەدات بۆ بەدەستهێنانی ئازادی بەو جۆرەی خۆی دەیبینێت، فیلمی سپیش بەو جۆرە هەوڵی پاڵەوانەکەی نیشان دەدات بۆ بەدەستهێنانی یەکسانی بەو ڕێگەیەی خۆی دەیبینێت، فیلمەکە خەڵاتی باشترین دەرهێنەری بردەوە لە فیستیڤاڵی بەرلین\nسێینەی ڕەنگەکان: سوور ۱۹۹٤\nکۆتا فیلمە لە تڕیلۆجییەکە و لێرەدا بیرۆکەی سەرەکی فیلم برایەتی و پێکەوەژیانە کە یەکێکە لە سیماکانی شۆڕشی فەڕەنسی و ڕەنگی سوورە لە ئاڵاکەیاندا، لێرەشدا هاوشێوەی دوو فیلمەکەی تر ڕەنگ دەستێکی باڵای هەیە لە فیلمەکەدا و جوانیێکی تایبەتی پێ بەخشیوە بە تایبەت بۆ‌ پاڵەوانەکەی ڤالنتین ئێرین جەیکۆب\nئەگەر ئازادی لە شین دا پەیوەندی پاڵەوانەکەی بێت بە خودی خۆی، وە یەکسانیش لە سپی دا پەیوەندی پاڵەوانەکەی بێت بە هاوسەرەکەی، ئەوا لێرەدا  سوور پەیوەندی پاڵەوانەکەیەتی بە دەوروبەری دوور لە پەیوەندیەکی تەنها یان لەگەڵ خۆشەویستێکی، ڤالنتین پەیوەندیەکی باش و دۆستانەی هەیە لەگەڵ دراوسێکەی جان لۆی وسەگەکەی ڕیتا، وە لەگەڵ کەسانی دەوروبەری، بۆیە فیلمەکە بە قووڵی نامانبات بۆ نێو ژیانی خۆی، دەزانین ئەو خوێندکارە بەڵام نازانیچ لە چ بەشێک دەخوێنێت، وە خۆشەویستەکەشی پشتگوێی دەکات بەڵام ئێمە تەنها دەنگی دەبیستین، نە هاوڕێ  نە هیچ خێزانێک، بەڵام بەوە دەزانین کاری نمایشکردنی جل و بەرگ دەکات\nسەگێک بە ئۆتۆمبێلێکەکەی دەکەوێت، دەیباتەوە بۆ لای خاوەنەکەی، جۆزێف کە دادوەرێکی خانەنشین بووە و کات بەوە بەسەردەبات سیخوڕی بەسەر پەیوەندی تەلەفۆنی کەسانی ترەوە بکات، سەگەکە دەبات بۆ چارەسەرکردنی، جۆزێفیش سەگەکەی پێ دەبەخشێت، پەیوەندیەکەیان دەست پێدەکات، بەڵام پەیوەندیەکی هاوڕێیانە نا بەڵکو دۆستانە و برایانە هەرواش بەردەوام دەبێت\nوە لەبەرئەوەی برایەتی پەیوەندیەکە هەر بە ڕووکەشی دەمێنێتەوە جگە لە  پەیوەندی نێوان خوشک و برا  بۆیە پەیوەندییەکەیان هەر بە ڕووکەشی و لێڵی دەمێنێتەوە تەنانەت لە نێوان خۆی و سەگەکەشی، بۆیە دەبینین کێشە دەکەوێتە نێوان خۆی دراوسێکانی، بەڵام ئەم پەیوەندییە لە ڕاستیدا تەکنیکێکە و هیچ پەیوەندی بە مرۆڤایەتی یان پاڵەوانەکەیەوە نییە بەڵکو ئەمە ڕەنگدانەوەی ژیانی دەرهێنەرە. بەگژداچوونەکانی نێوان خۆی و دەوروبەری بە ڕێکەوتی کات و شوێن بەستراوەتەوە، ئەو وەک کەسایەتیێک و ئەوانی تریش وەک وەک چوارچێوە و دیکۆرێک، لەو ئامادەبوونە کورت مەودایەیان و شتەکانی دەوروبەریانوە بیرۆکەی برایەتیش ئەوەیە پەیوەندییەکان بە ڕووکەشی بمێننەوە و قووڵی پەیوەندییەکەش لە سایکۆلۆژیای ڤالنتین دا بێت، لە ژیانی تایبەتی خۆی، وە ژیانی دەرەوەشی بۆ ئێمەی بینەر بێت بە پوختی، وەک لە فیلمەکەشدا چەندین پەیوەندی دەست پێدەکات و بە کۆتا دێت هەموویان پەیوەندی ڕووکەش و سەتحین\nفیلمەکە، هاوشێوەی فیلمەکانی تری کیشڵۆڤسکی، میوزیکێکی غەمگینی هەیە، تێیدا خەڵاتی سیزاری فەڕەنسی بردەوە لەگەڵ چەندینی تر\nکیشڵۆڤسکی کە ژیانی سینەمایی بە کورتە دۆکیۆمێنتارییەکان دەست پێکرد، هەر ئەم  سێ فیلمەی نییە جێگەی ستایش بن، بەڵکو خاوەن فیلمی درێژ و درامی ئاست بەرزە کە هیچی لەم سێینەیە کەمتر نین بە تایبەتیش دووانە ژیانی ڤێرۆنیکا دە ئەڵقەکەی دێکالۆگ و بەختی کوێر",
    "translator": "کاردۆس مشیر"
  },
  {
    "id": 213,
    "p": 213,
    "idPoster": "https://lh3.googleusercontent.com/i033_dkOBFqrHAyxQ72sCwU8jmkBCMReQrci0tXl1nsTZJ3L2sO9jtjTMCoyZr9-j1xg7bHnxnwkv-Fe1_HZ4RA8jpzZF1j7TZEXP6DeqcCI9GfRDObfMxs-z_KO9IG1Dg70Sj2KEw=w2400",
    "typeFilm": "film",
    "typeTop": "top",
    "memberNameEnglish": "mustafa-sadq",
    "title": "1917 2019.",
    "photo": "1917(1).jpg",
    "writingN": "موستەفا سادق",
    "nameF": "١٩١٧ ٢٠١٩"
  },
  {
    "id": 214,
    "p": 214,
    "idPoster": "https://lh3.googleusercontent.com/5rf3xKBqgHXYwlx8SIp7_wN0-apdSyr1AnOd1WTlfAgqAbDHgGT0cQABY39PXxIxtLvmpH8eNHls3OGnf8NQ3zqbrZGOS6e9Xl2DBLsSGzwrjh8YdkEKg29U7pYRcrpHtpYK9-IJWQ=w2400",
    "typeDirector": "director",
    "memberNameEnglish": "mustafa-sadq",
    "title": "‏Alfred Hitchcock 1899-1980",
    "photo": "AlfredHitchcock1899-1980.png",
    "writingN": "موستەفا سادق",
    "nameF": "ئەلفرێد ھیچکۆک ١٨٩٩-١٩٨٠"
  },
  {
    "id": 215,
    "p": 215,
    "idPoster": "https://lh3.googleusercontent.com/Q4fSYJYs2kuezaEMNeWK9-sHk1j7CqEJNkE-OHTGjZPwYVS9N48ac__SMaZE8M-bPQpgXxuTaqDYttm9ZsHXkS9aJIkP7MPxUUakyzgyySh2zCnIR3Z5S0_NhW6nmT-nbFlSVnkJZg=w2400",
    "typeActor": "actor",
    "memberNameEnglish": "mustafa-sadq",
    "title": "‏Hugh Jackman 1968",
    "photo": "hughJackman.png",
    "writingN": "موستەفا سادق",
    "nameF": "ھیوو جاکمەن ١٩٦٨"
  },
  {
    "id": 216,
    "p": 216,
    "idPoster": "https://lh3.googleusercontent.com/c_woYZWnerbFvpL8naHiCzPtBAjSu4bBH_fr-D2p2ExIpF44mQ4rDOImWv_Docbv9TQWQ3JVuopom0WV5QYmThhjDxghBeCdFdIii6jJ78homV9-zOXiZwHdwKttkcovHcf-WFxK5A=w2400",
    "typeFilm": "film",
    "memberNameEnglish": "mustafa-sadq",
    "title": "‏On Her Shoulders 2018",
    "photo": "onhershoulders.jpg",
    "writingN": "موستەفا سادق",
    "nameF": "لەسەر شانەکانی ئەو ٢٠١٨"
  },
  {
    "id": 217,
    "p": 217,
    "idPoster": "https://lh3.googleusercontent.com/PPfTWgp3T5rAUZBOuF2K7HwpIcdiSOVuUvm8e4TnQEnG-EuT0vnOdS3K00Rlsw_55uBMps1p9R9mbzRDJNn631FoPmZx_JMqTTWGiLJTPRJfp9Hecl08DmCR_rC9TGqg9cSicF_Msw=w2400",
    "typeDirector": "director",
    "memberNameEnglish": "mustafa-sadq",
    "title": "‏dwayne Johnson 1972",
    "photo": "dwayneJohnson.png",
    "writingN": "موستەفا سادق",
    "nameF": "دوەین دۆگلاس جۆنسۆن ١٩٧٢"
  },
  {
    "id": 218,
    "p": 218,
    "idPoster": "https://lh3.googleusercontent.com/ks2XrTzRQV6vabPmOvwsxrM7mpjYX6s9mxkke-iWev5Mf4POnPTT8LRH2PUois1rq5hSVwXG1GuGKxW9psQ4KS5M8Iwpn66NHOxGPG41HCmUDHA50wouhyk9AvQZQLnpwxTd-_V7iQ=w2400",
    "typeActor": "actor",
    "memberNameEnglish": "mustafa-sadq",
    "title": "‏Anthony Hopkins 1937",
    "photo": "anthonyHopkins.png",
    "writingN": "موستەفا سادق",
    "nameF": "ئەنتۆنی ھۆپکینس ١٩٣٧"
  },
  {
    "id": 219,
    "p": 219,
    "idPoster": "https://lh3.googleusercontent.com/Lh5lh21knkBB_2sqy2fnENBCs-dyCjqmIBacXwCVeQrgYNQl1_NOQxHGuo5DzI8_b_zUvTTvkt9kzDobvedg_zu0S2NzLd3YetwnHIh9L6Ud4GoRyNiAqqxIkR9xjM9vw8qw-ikJhA=w2400",
    "typeActor": "actor",
    "typeDirector": "director",
    "memberNameEnglish": "mustafa-sadq",
    "title": "‏Robert Duvall 1931",
    "photo": "RobertDuvall.png",
    "writingN": "موستەفا سادق",
    "nameF": "ڕۆبەرت دوڤال ١٩٣١"
  },
  {
    "id": 220,
    "p": 220,
    "idPoster": "https://lh3.googleusercontent.com/pI1M1UuELDWfv4gAN_HfEDg_y_8XgQJHflH7wwuSvdG26m9_LtCe3nyLagx-4cgLLhpy72KE8uBxE8BWVvsDkzyjQQ2-D0jeu62t14_evpYQ3N6yJ90rmfMRPsTZZyx7nEFWcw7ifQ=w2400",
    "typeActor": "actor",
    "typeDirector": "director",
    "memberNameEnglish": "mustafa-sadq",
    "title": "marion-mitchell-morrison-1907-1979",
    "photo": "marionmitchellmorrison.png",
    "writingN": "موستەفا سادق",
    "nameF": "ماریۆن میتچێل مۆریسن ١٩٠٧-١٩٧٩"
  },
  {
    "id": 221,
    "p": 221,
    "idPoster": "https://lh3.googleusercontent.com/bGQm_i02ZW3Nr031NVsw060g3_XP5UpSUHPpLLFWTfcjgP-OqaMYviaTUAiRx-bzzEM3ANXkt0eeMGhRDuY_X6uZCmlWj806--UopQvjPrpqtZuWQ61yrH_6csjZymcaKt41hXrefg=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "Modern Times 1936",
    "photo": "modern.jpg",
    "writingN": "ڕۆجەر ئیبێرت",
    "nameF": "سەردەمە مۆدێرنەکان ١٩٣٦",
    "description": "\nشیکردنەوەی فیلمی سەردەمە مۆدێرنەکان\nزۆرێک لەفلمەکان بەپێی کات دەگێڕدرێنەوە وە بۆهەمیشەین، بەڵام بەجۆرێک نەمری وهەمیشەییان لەیادەوەری بینەردا شکست دەهێنێت . ئەوان هەندێکجار بەشێک لە دیمەنی کۆمەڵگایی ڕاستەقینە ژیان لە فلمەکان نمایش دەکەن، وە دواتریش لە پەخشەکان\nفلمەکان کلاسیک و کۆنن، وە هەموویشیان لەگەڵ ئەمەدا هاوڕان، بەڵام چەمک و دەستەواژەی (کلاسیک) تاڕادەیەک لەگەڵ پەیوەندی و ناوەرۆکی فلمەکە نەشیاو و نەگونجاوە\nلەئێستادا تاڕادەیەک بەشێوەیەکی سادە و سەرپێی پیادەکرێت، تاکە شت کەدەتوانین لێی دڵنیا بینەوە دەربارەی فلمی کلاسیک ئەوەیە کە لەئێستادا زۆر باونیە\nیەکێک لە شتە سەرسوڕهێنەر و بەرچاوەکانی (چاڕڵی چاپن) ئەوەیە کە فلمەکانی بەردەوام خۆیانگرتوە تاکو کۆتایی، بۆئەوەی سەرنجی بینەران ڕابکێش وە وایان لێبکات چێژی لە فلمەکە ببینن\nچاڕلی چاپن بەنزیکەی بۆماوەی (۲۰) ساڵ لەبواری فلمدا هیچ چاڵاکیەکی نەبوو، جگە لەمە، فلمی پاشایەک لە نیۆڕک ی ساڵی (۱۹٥۷) وە فلمی کۆمینێس لە هۆنگ کۆنگ ی پێنج ساڵ لەمەوبەر\nوە میلۆنەها لە بینەر و فانەکانی لەم ڕۆژە کورت خایەنەی گەشتەکەیدا بۆ ئەو شوێنە دڵخۆشیان کرد کە لەئێستادا بەشێکیان وەک یادگاری ماونەتەوە. وەک ئاماری پیشەسازی ئەوە دەردەخات، کە ئەگەر لەسەدا(۸۰) بینەرە فلمە ئەمریکیەکان لەخوار (۳٥) ساڵەوەبن، دەشێت لەسەدا(۸۰) ی بینەرە ڕەسەنەکانی چاڕڵی چاپن لەسەرووی (۳٥) ساڵیەوە بن\nکەوایە بڕیاری بڵاوکردنەوەی باشترین زنجیرە فلمەکانی هەندێکجار لەوانیە وەک مەترسیەک دەربکەون. وە چاڕڵی چاپن ناوی لەنێو گەورەترین فلمەکان هێندراوە؛ فەرەنسیەکان گۆڤارێکی فلمیان هەیە بە ناونیشانی،(چاڕڵی سادە) وەهەروەها شاعیر (ڤادێل لیندسی) بۆماوەیەکی زۆر لەمەوبەر گووتویەتی، سینەماکانی چاپڵی  ئەو مەزنیی و ئەزمونی خۆی لەهەموو بوارێکدا ڕۆڵگێراوە بەڵام دواتر لەساڵی (۸۱) دا‌، دووبارە بڕیاریدا هەندێک لەفلمەکانی لەبازاردا دابنێتەوە وە درک بکات کەتا چەند دووربونە لەبینەران و لەبەرهەمهێنانی فلم\nبەدڵنیایەوە، ئەوان زۆر دوورن لەوانیە بڵێیت و پرسیاربکەی. ئەوە شانۆگەری شیکاگۆیە، کە ئەوان سەکۆیەی شانۆیەیان دابنکردبوو، لەکاتێکدا ستافەکەش ئاگادارنەبوون کە پێویستە چی ئەنجام بدەن\nفلمی سەردەمی مۆدێرن ی ساڵی (۱۹۳٦)، (یەکەم)ینە لەحەوت پرۆگرامەکەی چاپڵین، کە هەمووی کۆتای هەفتەیەک پەخشدەکرا، کاتێک لەدوای نیوەرۆ پڕۆگرامەکەم بینی،کەتێیدا تەنها ئامادەبوەکان بە دڵخۆشیەکی زۆرەوە بوون\nمن بۆ زۆرێک لەفلم ئامادە دەبم ،وە ناتوانم کۆتا جارم بیربکەوێتەوە کە گوێــم لە چەپڵەی ئامادەبووان بوبێت لەکۆتای فلمەکەدا. بەڵام بۆفلمی ئەمجارە بەتەواوی هەستم پێکرد. وە پاشان قسەکردن و گفتوگۆ لەنێو ڕاڕاوەکان و رێزەکان و گەراجی وەستانی ئوتومبێل دا بەتەواوەتی هەستپێدەکران بە جۆش و خرۆشیەوە؛ پێدەچێت زۆرێک لەخەڵک پێشووتر (چاڕڵی چاپین)ییان نەبینیبێت، یاخوود بەسادەیی ئەم خەڵکە زۆر دڵخۆش بوون بەزانین و درک کردن بەوەی بە تێپەربوونی ئەو ماوەی زۆرە هیچ گۆرانکاریەکی ئەوتۆیان نەکردبوو دەربارەی ئەو رۆڵەی پێگەیی وەک بیلەمەتی تایبەتی پیاو\nفلمی سەردەمی مۆدێرن یەکەم فلمی چاڕڵی چاپن بوو دوایی پێنج ساڵ لە وەستان لەبەرهەمهێنانی فلم لەساڵانی (۱۹۳۰). وە ئەو زۆر حەز و ئارەزووی بۆ قسەکردن نەبوو سەڕەڕایی لێدواندان لەساڵی (۱۹۲۷)، وە فلمی ڕووناکیەکانی شار بەتەواوەتیبێدەنگ بوون وە بێ هیچ لێدوانێک\nلەگەڵ فلمی سەردەمی مۆدێرن ئەفسانەیەکە هەیە دەربارەی (لەنێوان ئەوانی تردا) ئامێری ئۆتۆماتیکی، هێڵی کۆمەڵ، کۆنتڕوڵکردن و رێکخستن وە زۆرکردنی مرۆڤ بە ئامێر، ئەو بەشێوەیەکی کاریگەر ڕۆڵی بینی بۆ ناساندنی دەنگ بەبێ تێکدان و شێواندنی نواندنە هێماکان: دەنگەکانی نێو فلمەکە لەڕێگای میدیاکانی ترەوە بەخشدەکران\nئەو سەرمایەدارە بێ ویژدانەی کە لەسە تەلفزیۆنە داخراوەکان لێدوان دەدەن، وە داهێنەرێک لە تۆمارگەی ئاوازدا دەهێنن، وە هەروەها لەسەری بەردەوام دەبن\nتاکە دەنگی هاودەمکراوی (چارلی چاپن)ی بەناوبانگ تاقیکردنەوە وەک کارگوزارێکی پیاو لەسەرشانۆ؛ لەوانەیە دوای ئەوەی گاربۆ قسەی کرد، تاکە شتێک کە بۆ چارلی چاپن مابێتەوە تەنها گۆرانی وتن بوو",
    "translator": "یوسڕا یاسین"
  },
  {
    "id": 222,
    "p": 222,
    "idPoster": "https://lh3.googleusercontent.com/_TceH-8r7uf1cvpplj8b8Z4hCUNrXUesU9li1nDBlZj1oZrq8RGHCcjqeLRCXZms9yWaQjABe8skLHka2XYs6sN6XYVVFetOS8JTjMOtxj7kTwUDFNRqMhuGKcaXWLW3NhjwqPZbJw=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "Django Unchained 2012",
    "photo": "unchained.jpg",
    "writingN": "ڕۆجەر ئیبێرت",
    "nameF": "جانگۆی ئازادکراو ٢٠١٢",
    "description": "\nخوێندنەوەی فیلمی جانگۆی ئازادکراو\nبڕوانە و سەرنجبدە ئێستا کەسایەتیە سەیرو  سەرسامکەرەکەی دکتۆر کینگ سکولتز کە پزشکێکی ددانسازی گەڕۆکە بەگالیسەکه بچووکەکەی کاردەکات وە گەشت دەکات لەپشت هێڵی ڕێگاکانی جەنگی پێش شەڕی ناوخۆ باشورەوە. کاتێک جاینگۆی تارانتینۆ دەردەکەوێ، ئێمه ئەو کۆیلە دەست بەکۆت و زنجیرەرانە ئەبینین کەڕاپێچ ئەکرێن، پێویستە من وەک دارستانێکی چڕ و پر وەسفی لێوەبکەم چونکە، ئەمانە وەک دارستانێکە کە ئێمە تەنها لەخەیاڵ و ئەفسانەکان دەیانبینین. لەدەرەوەی ئەم قوڵیە و تاریکاییە شولتز ( کریستۆف واڵتز ) پەیدادەبێت وە چراکەی(فانۆسەکەی) بەگالیسکەکەوە دەلکێنێت لەکاتی رۆشت چراکە دەجوڵێت\nلە۱/۸/۱۳:من مادەیەکم زیادکرد بەتێوەگلانی (ستیڤ)نەوە واتا لەم کارە ئەوم لەگەڵدا بەشدارە، کە لەلایەن (سامویل جاکسۆنەوە) سەرپەرشتی دەکرا:هەر بۆ ئەرشیف وتۆمار: پلەکەم بۆ چوار ئەستێرە بەرزبۆیەوە. بەڵێ، بەڵام ئەگەر بەهۆی پێکانەوە زوو رێگریم لێنەکرابا ئەوە ئێستا لەلیستی رێزبەندی باشترین فلمەکانی ساڵ دەبووم، (شوڵتز) خۆی  بەشێوەیەکی ڕەسمی و دورودرێژ خۆی ناساند کە هەموو رێگا و شێوازەکان لە فلمەکەدا بەکاردەهێنێت\nوە ئەو هۆکاری هەبوو بۆ متمانەکردن بە یەکێک  لەکۆیلەکان کەلەوانیە ئەم کۆیلە دڵخوازی ئەو بێت. ئەم کۆیلەیە بەناوی دیجانگۆ(جەیمس فۆکس)بوو کە دەچێتە نێو رێکەوتن و دانوستانەوە بۆکرینی دایجانگۆ، کە هۆکاری هەبوو بۆ متمانەکردن بەئەو بۆ دۆزینەوەی برا کۆیلەکانی تری.هەربەم هۆکارانە ژنی دکتۆری کۆچکردوو تێوەگلاوە\nوە پێشووتر (تارانتینۆ) ئێمەی هەبوو، کەئەمەش تەنها بۆ کاری پێشبرکێکان بوو. ئەم فلمە زنجیرەیەکی یەک لەدوای یەکی هەستیارو هەست وروژێنەری دەبەخشێ، هەموو ئەمانە لەلایەن دوو ئەکتەری سەرنجڕاکێش داندراون کە پێدەچوو پێچەوانەی یەکتربن بەڵام هاوشێوەن لەشێوەی کرداری و وەکێشەی دارایی و کەسی. ئێمه هەرگیز ئاوردانەوەیک بۆ دواوە ناکەین.لەوانیە ئەمە هەنگاوێکی باش بێت\nبەڵام ئێستا پێویستە پرسیاربکەم، پێش ئەوەی پلانەکە سەربگرێت و بتەقێتەوە: ئایا ئەمە کاریگەری دەبێت لەسەرت وەک نامۆیەک کە دکتۆر (کینگ سکوڵتز)، لەهەموو پانتایی باشووردا ،پێویست بوو بە گالیسکەکەی خۆی لێخوریبا بۆ رۆشت بەنێو دارستانە چڕوپرەکە کە تێدا دایجانگۆ سەرکردایەتی دەکرد؟ ئەو چۆن دەبوایە ئەمەی کردبا وەیاخوود ئاگاداربە دەربارەی ئەمە؟ چەند نامۆیە رێگای گالیسەکان لەگەڵ کۆیلەکان، کەئەبوا لەشەو وەک دووکەشتی چاڕۆکەدراو وابووان، کە سەربەسەربکەوتانایە؟\nباواز لە(دکتۆر شوڵتز) بهێنین کەکەسایەتیەکە لە چەندین گرێبەست و مامەڵەی دارایی لەماوەی فلمەکەدابەشداری کردوو،لەلایەن دابینکردنێکی مەزنەوە ئەویش پارەی کاشە. رێگامان پێبدەین شیکردنەوەیەک دەربارەی ئەوبکەین. لەراستیدا ئەو وەک پیاوێکی جاودوگەرییە پەرییە، کە توانایی زانینی دەربارەی ژیانی خەڵک هەیە، بەئاراستەکردن و دیاریکردنی چارەنوسیان لەنێو ئەو بارودۆخانەی کە بتوانن چارەنوسیان لەرێگای ئەم باردۆخەوە ببینن هەرچەندە راستیەکی واقعیەتانە هەیە لە فلمی جانگۆ کۆت نەکراوە ئەویش توندوتیژی ومامەڵەی دڕاندانە،دکتۆر کینگ بەهەمان شێوەی ئەوانی تر کەسایەتێکی راستەقینە نەبوو\nمن پێویستیم بە زاراوەی( دیوس ئ ئێکس) مەکین وە ،داوای لێبووردن لەهەموو خوێنەرانم دەکەم کە پێشووتر ئاگاداری ئەمەبوون. برگەی  دیوس بۆ کەمێک لەو کەسانەیە کە لەوانیە کەسانێک یاخوود بەکارهێنەرێک نەبن لە چیرۆکێک کەبەشێوەیەکی دوور لە چیرۆکی خەماوین وە چارەسەرێک هەیە بۆ پێشکەشکردنی\nئەم دەستەواژەی لاتینی دیوس ئیئێکس ماچینا  لەرووی وکیپیدیاوە لەهوراس ئارس ڤۆلیکارەوە دێتە سەر زمانی ئینگلیزی،لەوێدا ئەو ئاڕاستە ڕێنمایی شاعیرەکان دەکات کە ئەوان نابێت هەرگیز خودا وەک پەناگەیەک بەکاربهێنن بۆ چارەسەرکردنی کێشەکان. وە ئەو لەڕاستیدا ئاماژە بە پەیماننامە مەرگەسات و تراژیدیایەکانی یۆنانی دەکات کە ( درینە (مێخانی)) ئامێرێکە بەکاردەهات بۆ دابەزاند و هێنانە خوارەوەی کارەکتەرەکانی شانۆ بۆسەر ستەیجەکە.. بیهێنە بەرچاوت ئەکتەر(تارینتۆ)، کە قاچەکانی لەسەر هەورەکان بەستبوو، وە دکتۆر شولتز پێیەکانی بۆخوارەوە دەهێنێت  لەفلمی جانگۆ کۆتنەکراوە بەکارهێنانی وەک ئامێرێکی زۆر بەسوود بۆ ڕێنماییکردنی نەخشەکە بۆ هەر شوێنێک کە دەبێت بڕوات\nلەم فلمەدا ئێمە ئەوەمان بۆدەردەردەکەوێت کە (دکتۆر شولتز)  وەک کاری خۆیی کە پزیشکی ددانسازییە هەرگیز نابینی کەهیچ ددانێک هەڵبکێشێت زیاتر وەک راوچیەکی بەتوانا و شارەزا دەردەکەوێت، کە بەدوای ئەو پیاوانەدا دەگرێت کە چ بەزیندوو یان بەمردوویی داواکراون. لێرەدا پلانێک هەیە کە پێویستی بەزانیاری تۆکمە و گرینگ هەیە، وە هیچ کاتێک لەبەردەست نیە بۆناساندن یاخوود گەڕان بەدوای ئەم شتەدا. شوڵتز نەک هەرنەیدەزانی دایجۆ کێیە و وە لەکوێیە، بەڵام دەیزانی لەکوێ کەچەند داواکاریەکێکی دیاریکراو دەدۆزێتەوە بۆ ئەنجامدانی کارەکانی وە لەژێر نازناوێک بەخۆیان دەژین. ئەو تەقە لە سەرۆک پۆلیسێک دەکات وە بەشێوەیەکی ئارام و ئاسایی ڕونیدەکاتەوە بۆچی رێزبەند و پۆستەری داواکراوەکان لەنێو جزدانێکی بێ کۆتاداییە. زانیاریەکانی ڕێگا بەتارینتۆ دەدات بەتەواوەتی رۆڵێکی جوان ببینێت کەتێیدا دەردەکەوێت شوڵتز لەدیمەنێکدا خۆی ئەخاتە نێوچاڵێکەوە وپاشان ڕادەکات لەدەستیان\nوەهەروەها دەبێتە هاورێ و هاوبەشێکی دایجانگۆ، وە ڕەزامەندی ئازادی خۆی پێدەبەخشێت،دوایی زستانێک لە بەکارهێنان و کارپێکردنی دایجۆ لەگەڵ خۆیی وەک هاوبەشێک لە لەڕاوکردنەکانی، چووە پاڵ و وە پاڵپشتی کردی لەهەوڵدان بۆ سەرکەوتن لە بردنەوەی گێرانەوەی موڵکەکەی برۆهیملۆدیا(کیری واشتن)هاوسەری دایجۆ. بۆچی پێویستە ئەو ئەم کارە ئەنجامبدات؟ لەبەرئەوەی ئەو دایجۆی لاپەسندە و رقی لەکۆیلایەتی وژێردەستیە. ئەمە کاری گێرانەوەی چیرۆکی (کویتین تارانتن) ئاسانتر دەکات\nئەمە رابواردنێکی بلیمەتانەیە، کە تارینتۆ باس لەبابەتێکی کۆیلەداری دەکات وەک چۆن هۆلادۆکس لەفلمی پێشتووتریدا بەناوی بێسەروبەر باسیکردووە. وە ئەمەشیان بەهەمان شێوە( کریستۆڤ واڵتەر) لەرۆڵێکی پێشەنگ وبەرچاو ڕۆڵی بینووە بەبەکارهێنانی شێوەزاری ئەڵمانی  بۆقسەکردن لەرێگەی حاڵەت وبارودۆخی خۆیەوە\n(تارێنتۆ) وەک کەسایەتیەکی خۆیی حەزی بە گفتوگۆیە وە رێگەئەدات کە دایەلۆگەکان بەشێوەیەک درێژببنەوە تاکو بابەتە بۆ بابەتی ژانری چەوسانەوە و داماڵین\n  بڕوانە چاونەترسی (کویتن تارانتن) لەفلمی قەستەرد ڕێگا بە درێژداری دەدات لەبەکارهێنانی وشەی هەست و دەربریندار. خۆی لەخوی لەخۆیدا تارینیتۆ پیاوێکە کە پێماندەڵێت کە کاری سەرەتایی و پێشوەختەی لەدوکانێکی ڤیدیۆیدا بووە کە، ئەگەر ئەمە باوەرپێکراو بێت بەتەواوەتی لەهەموو ڤیدۆکاندا بینووە.  وە ئەم کارەی لە ساڵی ۱۹۸۹ جێهێشت. دوای پێنج ساڵ، لەشوێنێک بەناوی کان قسەم لەگەڵ ئەودا کرد  لەوشوێنەی کە کۆگایی ڤیدۆیی کانۆکیسڤیل هاتە نێو پولپ فیکتۆن کەتێدا بەخەڵاتی پاڵمی تێدا براوە بووە. تاکە شت کە ئەو فێرینەبوو لەم ستەمکارییە دەقگرتووی کلاسیکەدا هونەری  کەم قسەکردن بوو. دەتوانی بەنزیکەیی وێنائەوە بکەی گێرانەوەی چیرۆکە خۆش و سەرسامکەرەکانی لە دڵخوازترین فلمەکەی بگێردریتەوە بەوردەکاری زیاتر لەوەی کە ئەوان  بەکارهێنراوە\nچونکە دایجانگۆ ئەوەندە پەست وتوڕە ببوو لە رەفتاری توندوتیژی و تاوانکاری و یاساشکێنانە، ئەو ڕۆژە شتێکی بۆ باس کردم کە شایەنی بیرکەوتنەوە بێت کاتێک قسەدەکات دەربارەی دایجۆ کاتێک سیناریۆیی فلمێک دەنووسم، گوێم لە پێکەنینەکە دەبێت. خەڵک باس لە تووند وتیژی دەکەن. ئەی چی دەربارەی کۆمیدیا؟ پوپل فیکتۆن زۆر بە ڕوونی روحێکی کۆمیدیایی هەیە تەنانەت لەگەڵ ئەو هەموو شتە سەیری ونامۆیانە کە روودەدات\nبەلای منەوە، ناخۆشترین وبە ئەشکەنجەترین هەست لەجیهاندا وە بەپشت بەستن بەفلمی سەگی ئاو' دا لەگەڵ بینەرداندا کەنازاننن پێبکەنن یاخوود نا؟ \nچونکە ئەمە وەک مەرگەسات و مردن وایە لەبەرئەوەی من بەردەوام گوێم لەو پێکەنینە دەبێتەوە لەنێو مێشکم و وە بەگۆێم دا ئەزرینگێتەوە وە مردنێکی بێدەنگی وەک دەنگی یاری کریێت لە بیری بینەراندا هەیە، هەست بەمە کردووە\nمن بەجۆرێک دەزانم، هەرچۆنێک بێت چەند یاریکەری کریکەیکری مردوو لەمێشکمدا هەبوون لەماوەی گرتەی دیمەنی  جانگۆ کۆت نەکراوە کە لەوێدا سەردانی کێلگەیەکی باشور دەکەین کەلەلایەن دڕندەیەکی ڕەگەزپەرست بەناوی (لیێوناردۆ دیکاپۆریو) کە بۆکات بەسەربردن و چێژوەرگرتن دوایی نانخواردنی دوو کۆیلە شەر لەگەڵ یەکتردەکرد تاکو مردن و یەکێکیان یەکێکیان دەکوژێت. ئەمە شەرێکی دڕندانە و بێ بەزیانەیە، کە بەشەری خوێن داندراوە وە بەشێوەیەکی ئاسایی لەفلمەکاندا دەرژێت\nلەم خاڵەی فلمەکەدا من خۆمم لەبارێکی دەروونی دۆزیەوە کەنامەیەکم بۆ(تارنتۆ کیتوو) نوسیبوو، بۆم ڕوونکردبەوە کە بۆچی لەسەیرکردنی فلمەکانیدا وەستام. نامە بەنەنوسراوی مایەوە.لەزۆربەی فلمەکانی تارینتۆ ئەم دیمەنانە لەم جۆرە هەن. ئایا لەیادتە کاتێک مایکڵ مادسن گوێی پۆلیسەکان دەبرێت لەفلیمی سەگی ئاو ؟ باوەرم وایە مەبەستەکەی ئەوەیە کە لەسەرەوە ئامانج بپێکێت، کە لەلوتکەو پێگەی خۆیەوە ناکرێت\nئێمە دەزانین کە ئەو خوێندکارە وە هەم براوەی فیلمی ناوبراوە کە دەربارەی چەوسانەوەیە. فلمی چەوسانەوەی توخمەکان تەرخاندەکەن لەبەرزترین ئاستی بەرزخوازی و ساماندا\nخاڵی ڕونکردنەوەی ئەم ژانرەی چەوسانەوە  ئەوەیە خەڵک لەسەر بنەما مادییە شکۆهێرەکانە\nبەبێ ئەوەی وەکو ئەستێرەکان فلم، بودجە، هونەرمەند یاخوود هەرشتێکی تر. لەدڵی زۆرێک لەفلیمکەران حەز و ئارەزووێکی سووریان هەیە بۆ جۆری فلمی چەوسانەوە و قورخکاری\n:ئەمە راستیەکی عاشاهەڵنەگر و قسەلەسەرنەکراوە\nلەپشووی کۆتای هەفتەدا دەنوسم، جانگۆ بەبڕی ۲۰میلۆن دۆلار کۆتای بە کارکردن لەسندقی ئۆفیسەکان هێنا، لەدوای ئەمە فلمی هۆبیت بەپلەی سێیەم دەبێت بەبری ۱۷٫٥ ملیۆن دۆلار وە،  لەڕێزبەندی چوارەم فلمی لێس بەدبەختەکان بەبڕی ۱٦ملیۆندۆلار\nفلمی کۆتایی هەفتەی #1 کەبەشێوەیەکی دووبارە بوو لەفلمی کوشتارگەی زنجیرشۆی تێکساس بەبڕی ۲۳ملیۆن دۆلار\nئەمە لەوانیە جۆرێک لە سەرلێشوان گومراکەری  بێت کە کۆی گشتی پارەی تێچووی فلمەکە ۱۰٦ملیۆن دۆلارە تەنها دوای دوو هەفتە ئەم بڕە پارەی تێچووە ئاشکرادەبێت\nئەوەی کە(تارینتۆ) هەیەتی جێگایی پێزانینەبۆ شارەزایی لە ئاستی دڵنیایی بواری چەوساندنەوە و رەگەزیەتی مرۆڤ، کە لەگەڵ ئارەزووی هونەرمەندێک تێکەڵی دەکات بۆبەرزکردنەوەی ئەم بابەتە بۆ شتێکی بەرزترو باشتر، وە زیاتر سوورتر.وە فلمەکانی زیاتر بەرەنگاری کارە ناڕەوا و قەدەغەکراوەکانە دەکات لەکۆمەڵگای ئێمه بەشێوەیەکی گونجاو، وە لەهەمان کاتد زیادکردنی لایەنی گاڵتەجاری یاخوود تەنز ئامێزی\nبڕوانە ئەو دیمەنە شەڕ و توندوتیژیانەی باسی دەکەم دیمەنە تەنز ئامێز و کۆمیدیاکەی لەکوێیە؟ تارینتۆ دەڵێت، ئەو گوێبیستی دەنگی پێکەنین لەنێو مێشکیدا دەبێت.بۆچی؟ من گومانم وایە تەنها لەبەرئەوەی تەواوی فلمەکە بابەتی ئازاربەخش و هەستیاری کۆیلایەتی لەخۆدەگرێت وە لێ نزیکدەبێتەوە بەبێ بچووکترین و کەمترین لایەنی کۆنتروڵ کردن و ئەتەکێتی ڕەنگە لەچەند خاڵێکدا دیمەنەکەدا پێکەنینی(کویتن تارانتن)  لەبەرئەوەبێت کە بینەر پێشبینی تووندوتیژی دەکات بەڵام لە دیمەنەکانی لەفلمەکەدا رەچاوی پێکەنین ناکەن; ئەو بەمە هەستی بەخەمباری و خراپی دەکاتفلمەکە زۆرجوانە بۆ سەرنجدان و خەیاڵکردن رووەک و کێڵگەکانی باشووی ناوچەی تارانیتۆ لەبەهاراندا سەوز و تەختن، وە ئاسمانی بەهەور داپۆشراو، لەگەڵ کۆمەڵێک لەکۆیلە کە وەک شێوەی دیمەنێکی سروشتی وەستاون. لەراستیدا فلمەکەی بەهەموو رێگایەکمان دەبات بەرەو ناوچەی جوانی وەک( کاندیلاند)کە تێدا (کاڵڤی کاندی)دڵرەق و بێبەزەیی خاوەنی هاسەری دایجگۆ برۆمیهلیدا، ڤۆن شافێ(کیری واشنتۆن)ەقۆناغی شەڕکردنی کاندی مەرگ لەگەڵ کۆیلەکان پێدەوترێت ماندیگۆس، وە شوڵتز دەڵێت ئەو دەیەوێت یەکێک لە شەڕکەرەکان بکرێت وە ئەو دەڵێت کەمێک زیاتر پارە بۆ ژنە کۆیلەکان تەرخان دەکات چونکە لەبەرئەوەی ئەو کچە بەزمانی ئەڵمانی قسەدەکات وە ئەویش بەهەمان شێوە ئارەزوو دەکات بەزمانی ڕەسەنی خۆیی بدوێت\nئەم رێگاهەڵەنیشاندانە زیرەکیە لەگەڵ ماندینگۆ وەک بەرگی چیرۆکی فلمەکە وایە. کاڵڤی کاندی باوەڕی بەمە بوو. بەڵا هەمووان بەهەمان شێوەی ئەو باوەڕیان پێنەبوو. ئەمە فلمێکی زۆر زەق و سەرنجراکێشە کەزۆرترین نمایشی بەرەنگاری لەخۆدەگرێت، بەڵام زۆرترین بەشی داماڵین و چەوسانەوە لەخۆدەگرێت. لەڕاستیدا ڕاکردن مەترسیەکی پشتگوێ خستراوە.؟  ئەمە کاری ساموێڵ ئێڵ جاکسۆنە وەک ستیڤن کاردەکات. وە کاڵڤن کەسایەتێکی نەرم وە وەک ئازادی تایبەتیەک بوو بۆ کۆیلەکان. وە ئەو وەک سەرکار و گەورەیەک لەسەر ستافی  (کاڵڤی کاندی)  مامەڵە و کاریدەکرد. وە کەسایەتێکی رێک پۆشی و سەردەمیە،  لەگەڵ خزم و دۆست بە ڕێزەوە مامەڵەی دەکرد، بەڵام لەلایەن کۆیلەکان وەک ڕەگەزپەرستێکی سپی خراپ ئەبیندرێت، لەبەرئەوەی ناپاکی و خیانەت دەکات. ئەو وەک تۆم مامێکی کلاسیکی دەردەکەوێت وە دواتر نازناو پلەکەی بۆ بەرێز تۆم بەرزدەکرێتەوە\nدیمەنێکی گێڕانەوە هەیە لەفلمکەدا کاتێک ستیڤن و کاڵڤن لەپشت دەرگا داخراوەکان پشوو دەدەن لەکۆتای رۆژەکە وە بەیەکەوە پەرداخێک لە شەڕاب دەخۆنەوە. لەوانیە ئەوان لەم نیشتنگەیەدا لەڕووی هەمووشتێکەوە یەکسان بن. وە من فلمی  داونتۆن ئابی وە گفتوگۆ شاراوەکانی نێوان ئیرلی گرانتاهم و کارسۆن بەتلە یادهاتەوە. هیچ گومانێک نیە کە ئەو کاتت ستیڤن ژیانێکی گونجاو ئاسوودەی بۆ کۆیلەکان رەخساندبوو، بەڵام چ بەهایەک دەبەخشی بەئەوان. هیچ کەسێک لەوان ئەوەندە\nبریسکایی چاوانی نەبوو تا بتوانێ هەڕەشەی لە جاکسۆن زیاد بکات وە هەموومان دەتوانین مێشکی جاکسۆن بخوێنینەوە کەچی لەمێشکیدا ئەگوزەرێت وە ئەو ڕێز و پێزانینی هەبوو بۆ دانجۆ و برومهیلد وە دکتۆر شوڵتز کەسەیری ژیان و بارودۆخی ئەکرد کە دەویست برە پارەیەکی باش بدات بەوکەسەی کە قسەی بەزمانی ئەڵمانی لەگەڵدابکات\nوە بەشێوەیەکی ئاشکرا بەرەنگاری کاڵڤن ئەکات: ئەوە کۆیلە داجانگۆیە کە برۆمیڵدی خۆشدەوێن و وە ئاواتی ژیان لەگەڵ ئەو دائەنێت\nدەرخستنی ئەو ڕاستیەی وای لە ستیڤن کردکە لەچەند دیمەنێکی رێزیلیگراو مامەڵەباش لەگەڵ کردنی خیانەت بکات و بەخراپ کەڵکی لێوەربگرێت ئەمەش بووە یەکێک لەبەئازارترین دیمەنەکانی فلمەکە، لەبەرئەوەی ئەو هەر نەک تەنها لەبەرامبەر ئەوان گوناهــ و تاوانی دەکرد بەڵکو لەبەرامبەی خۆشی بەهەمان شێوە بوو\nوە ئەو ئەوە دووپاتدەکاتەوە کەهەندێک لە خراپەکای لەروحیانەتی هەیە، وە سوپاسگوزار بوو وەک سپی پێستێک . چۆن تارینتۆ مامەڵە لەگەڵ دەرئەنجامی کۆتایی خیانەتەکەی دەکات وە لەڕۆڵەکەی بەردەوام دەبێت تاکو کۆتایی و ئاهەنگێرانی  بۆ توندوتیژی و زۆردارییەکەی هەروەها ستیفن ئەگەر تۆش بیکەیت،وەک دێوێک ئەبێت، لەسەر شانۆکە دایدەبەزێنێت بۆبە ئاشکرابوونی نهێنییەکەی ئەوانی تر\nستیڤن ئەکتەرێکی گرینگە لەفلمەکەدا چونکە چونکە وا لە بینەرە ئەفریقیە- ئەمرکیەکان دەکات دانبنێن بەچەند ڕۆڵێکی کەهەندێک لە باو باپیران و پێشڕەوەکانیان لەوکاتەدا گێراویانە\nهەروەک چۆن لەم دواییانەدا لە ئەفریقای باشوور سیستەمێک دە یاسایی لەلایەن کەسێکیەوە بۆ دە کەس داندراوە. ئەمە سەختە و، راستیەکی عاشاهەڵنەگر و مسۆگەرە، ئەرکە و نواندنەکەی جاکسۆن لەفلمەکەدا نەک تەنها پێویستی بەخەڵات بوو بەڵکو ئازایەتیەکەی وەک پیاوێک کە سوودو قانجاز لە ڕۆڵەکە ببینێت وە ئامادەبێت کە رۆڵ بگرێت\nهەروەها ناوی ڤۆن شافت  بەتەواوەتی ڕەنگدانەوەی QT's ی پیاوخراپە کە خولیاو ئارەزووی هێنانی مرۆڤە بۆنێو سەرلێشوان و دوور لەنیشتمانی وە مردن وتوندوتیژی وەک جۆرێک لەئاماژە بۆ بینەران تارینتۆ دەزانێت کە ئەو لەلێواری دانپێدانان ئەترسێ. کارە پێشوەختەکانی تارینتۆ، وەهەروەها رووسی میری، بەتەواوەتی حەزی بەهەڵگرتنی کاری کارەکتەرەکەی بوو بەناوێکی چاوەروانەکراو بەناونیشانیلە ژێر دۆڵی ئۆڵترا ڤیکسینەکان ی زۆر-لەش ئێمە هەریەک لە ئولیفیە رووپ و، دکتۆر ئاسا لیڤیندەر سمپەر فیدالیس ، نۆرس فلۆڤیلا، وە بیو بادگەر لەم فلمەدا ئەدۆزینەوە. (ناوی ئولفیارووپ ئەوەی پێگووتنی و ئاشکرای کرد کە ناوێکە و لەشارۆچکەیەکی باشوورەوە هاتووە کەیەکێک لە هاوڕێ کۆنەکانی سوپای تێدا دەژیا.)\nجانگۆ رەخنەی زۆری لێگیراوە لەسەر بەکارهێنانی پیتی-n، و ماوەیەکی زۆر وە تۆمەتی و تاوانباریکردنی لەمێژینەی دژی تارینتۆ.هەرچەندە،  لەم حاڵەتەدا کۆی گشتی ژماەکە بۆ سەروو ۱۰۰کەس دەخەمڵێندرێت، من تێگەشتم کە ئەمە وەک وشەیەک لە لەژیانی ڕۆژانەدا بەکاردێت لەکاتی جەنگی و ئاژاوەکانی باشوور. لە چوارچێوەی دەقەکەدا، هۆکار بۆ ئەم شتەهەبوو، وە فلمەکە هێرشێک بوو بۆ رێژەیەکی زۆری توندوتیژی و چەوسانەوە، وە ئەمەش وەڵامێک بوولەبەرامبەر ئەو نامە خەیاڵییەی کەبۆ تۆرینتۆم کردبووم. بەڵێ، ئەمە شایەنیە سەیرکردنی منداڵانی خوار تەمەن پێگەیشتوویه وە بەڵام لەوانیە لەرۆژانی زوودا ڕێگە پێندراو بووبێ وەکو هێمای هەڵەی(ئێکس-x) بەڵام ئەمە دەربارەی ئەوەنیە کەفلمەکە کەچۆنە وچیدەکات لەفلمەکەدا، وە بەیەک مانا ئەو توندوتیژیە لێرەیە هەیە ڕەنگدانەوەی خواست و ئارەزووی تارینتۆیە بۆ تێکدان و شێواندنی ئاستی ئاسوودەی بینەران بۆ فلمەکانی چەوسانەوەی و وە پێداگیری دەکات، بەڵێ، لەراستیدا فلمەکە کۆمەڵایەتی و کلتووری بوو کە پێشندانێکی نەرێنی و نامرۆڤانە بوو\nهێرشی تارینتۆ لەهەموو ئاست وبوارەکاندایە\nیەکێک دیمەنە هەر ئیلهام بەخشەکانی تێوەگلانی لەگەڵ گروپی(کلان)ی رەخنەگر و خراپەکار کەناتوانی چاوەکانیان ببینت لەرێگای کڵاوی وماسکەکەیان. لەهەموو جۆرە شتێک بەڵام لەبابەتێک، کەدەکرێت ئەویش لەفلمی تۆنی لۆنی\nکیووی بەشکۆ و گەورە پراگماتیک، بەشێوەیەکی ئازاد ڕۆڵ لەگەڵ شتە مەحاڵەکان دەبینێت\nئەو کریارەکانی لەنێو چادرەکەدا دەستدەکەوێت\nوەپاشان ڕۆڵیان پێئەدا و لەشانۆکان بەدیاردەکەوتن. ئەوان بەسەختی و بەگوری بۆئەمە ئامادەدەکرێن، وە ئەو دەرهێنەرێکی شارەزا و بەتوانای فلمە\nبەبینینی ئەم بەچوونە نێو ئای ئێـم دی بی، درکم بەوەکرد کە تارینتۆ فلمێکی لەپێش بەرهەمهێنان هەیە‌ کەلەوانیە ببێتە جۆرێک لەفلمە دووبارەکانی مێری رووسی لەفلمی (خێراتر پشیلەی بێسەروبەر بکوژە. ئەمە ئەو فلمەیە کە (جۆهــن واترس) بەم شێوەیە وەسفی کردووە کە  ئەمە نەک تەنها لەباشترین و گەورەترین فلمەکانە کەتاکو ئێستا لەمێژووی فلمدا بەرهەم هێندراوە. بەڵکو گەورەترین فلمیشە کە لەئێستا و داهاتوو بەرهەم دەهێندرێت\nبەلای تارینتۆوە، سەرەناونیشانە فریودەرکەی فلمەکە بەرگریلێنەکراوە،وە گەرانەوەی بۆ ڕۆژانی کۆنی تۆمارکردنی ڤیدۆیی",
    "translator": "یوسڕا یاسین"
  },
  {
    "id": 223,
    "p": 223,
    "idPoster": "https://lh3.googleusercontent.com/Q9Pi8SSuZVuKP_fQWpnQyYV2_wB5VIe0C8HQxzoDwYNfyZKkxR6Imi7C5y7gFMXCD1xLgQjic82wV8TkJv4Nd1_PZMTWTEAytKe0fYfb7O_EVf7c99FGM9BkRNhkTVxZWhzAXhr2gQ=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "City Lights 1931",
    "photo": "citylight.jpg",
    "writingN": "ڕۆجەر ئیبێرت",
    "nameF": "ڕووناکیەکانی شار ١٩٣١",
    "description": "\nشیکردنەوەی فیلمی ڕووناکیەکانی شار\nفلمی ڕووناکیەکانی شاری (چاڕڵی چاپن) ی ساڵی (۱۹۳۱) بەنزیکەیی لەسەرەتای ئەم دوو  (چەرخ )و کاتەوە هات، کاتی خەمۆکی وە هەم دڵخۆشی، وە بەگشتی هەردوو حاڵەتەکە بەخۆشی بوو.  بەڵام گاڵتەجاڕیەکەی (چاڕڵی چاپن)  پشتی بەڕاستیەکانیەوە نەبەستووە، تەمەنی چاڕڵی چاپن لەم فلمەدا زۆر گونجاوە، لەبەرئەوەی من  پێموایە، بارودۆخەکانی ئەو لە بنچینە مرۆڤەوە گەشە کردووە وەک، سەرەڕۆیی(هەوەس)، چڵێسی و چاوبرسیەتی بەڕادەیەک\nوە لەلایەکی دیکەوە  ئەوان زۆر برسی و هەژاربوون، بەدڵنیاوە ئەو شوێنەی کە لێیەوە دەژیان لەلایەن پۆلیس و ملیۆنیرەکان وەهەروەها سەرۆک شارەوان ویاریزانانی بۆکسێن ئاوەدان کرابویەوە\nهەموو ئەوەی کە چاڕڵی چاپن دژی ئەوانی ئەکرد وەک گەریدەیەکی(بێ ماڵ)  بچووک و هەمیشە بەهیوا وابوو کە بەدوای کارو بژێویی بێت. تەنها بە ئامانجی خۆدەربازکردن لە لێڵبوونی ئەو کاتە\nفلمی ڕووناکیەکانی شار یەکەم بەرهەمی( چاڕڵی چاپن) بوو دوای ناساندنی ناوەڕۆکی فلمەکە. وە چاڕڵی چاپن ژیرانە لە دەنگ دورکەوتەوە، بەهۆکاری خراپی کوالێتی ئامێرەکانی ئەو سەردەمە کە لەوانیە کێشەی دەنگی لەسەر سەکۆ و شانۆ بۆ دروست بکات\nچاڕڵی چاپن ئەوکاتە گووتی: ئەمە وەک ووتەیەک بەردەوام دەبێت وە دەوترێتەوە کە کۆمیدیا تەنها چەنسێکی کەمە، زیاتر لەتراژیدیاوە نزیکە. وە ئەو بەتەواوەتی دەربارەی ئەمە ڕاست بوو، وەک ئەم ساتەوەختی بیرکردنەوەیە رۆژێک دێت هەست پێدەکرێت. وە دەنگ و مۆسقایی هاودەمکراو وای لەبابەتەکە کرد کە زۆر زیاتر گرینگ و پێویست بێت تاکو زۆربەی کاتەکە  لەبەردەم کامێرا بەسەرببات\nئەم چەند دەنگەی کەلە فلمیڕووناکیەکانی شار بەکاریهێناوە،  هێڵ لەژێر کۆمیدیەکی بێ دەنگ دەکێشێت بەبێ ئەوەی لەهەستکردن بەم شتەوە بمان وەستێنێت. لەیەکێک لەدیمەنەکان کاتێک  سەرۆک شارەوانی لەبۆنەیەک پەردە لەسەر یەکێک لە پەیکەرە شارستانیەک لادەدات کە لەم کاتە راستەوخۆ چاڕڵی چاپن لەنێو قۆڵی پەیکەرەکەدا ئەبینێت، قسەکانی سەرۆک شارەوانی وەک زنجیرەیەک لە بۆڵە بۆڵ وە چەند قسیەکی ناڕوون کە ناتواندرێت لێان تێبگەیت. زیاتر لەقسەکردنێکی بێ بنەما دەچێت وەک لە وشەی راستەقینە. وەهەروەها دیمەنێکی تر هەیە کاتێک چاڕڵی فیکەکە لێدەدات و ئاهەنگی مۆسیقاکە دەوەستێنێت وە دواتر دەوروبەری پڕ دەبێت له سەگ\nسەڕەرایی ئەم دوو دیمەنە(کە یەکەمیان، هیچ گومانێک نەبوو لەجێگای دەڕبرینی هەستەکانی دەربارەی دەنگە  ئاشکراکان)، فلمەکە بەتەواوەتی بێدەنگ بوو،  وە جگە لە تۆمارە میوزیکە ڕەسەنەکەی چاڕڵی چاپن. لەفلمەکانی چاڕڵی دا ڕێژەیەکی کەمی ژێرنووس لەفلمەکانی دا بەکارهاتووە، هەروەها هەمووشتێک بەشێوەیەکی تەواو ڕوون و ئاشکرا ئەنجامدراوە لەلایەن بلیمەتی(چاڕلی چاپن)ەوە لەبواری نواندنی بێ قسەدا\nچیرۆکەکە هەندێک لە ناسراوترین سەرکێشی و بەسەرهاتی گەریدە و بێ ماڵەکان دەگێرێتەوە کەلێرەدا چاڕڵی چاپن دەکەوێتە داوی خۆشەویستی کچێکی جوانی کوێر کە کاری گوڵ فرۆشتن دەکات، لەلایەن دەوڵەمەندێکی  ملیۆنێریی سەرخۆشی ئەو شارەوە دەبردڕێت، (وە دواتر بەچاوێکی بێ هیواییەوە چاو لە نمایشی کاروانی ئەسپەکان  بەدوای فیلێکە دەکات) \nپاش مانەوەی (چاڕڵی) بۆماوەیەک لەبەندیخانەدا وە لەکۆتاییدا  سوپاسگوزای کچە کوێرە گوڵفرۆشەکە دەبێت\n وە هەروەها فلمی ڕووناکیەکانی شار یەکێک له خۆشترین و کۆمیدیترین رووداوە وەرزشیەکان لەخۆدەگرێت کە تاکو ئێستا لەمێژووی بەرهەمهێنانی فلمدا تۆمارکراوە، ئەویش دیمەنێکی بۆکسێنیە کە تێدا لەکاتی یاریکردن (چاڕڵی چاپن)  لەنێوان هەردووک لە ناوبژیوان و ڕکابەڕەکەی دەخولێتەوە. وەهەروەها ئەم فلمە زۆرێک لە هەست و ڕووداو لەخۆدەگرێت کە هەندێک لەڕەخنەگرانی ساڵی (۱۹۳۱) ڕەخنەی لەڕادەبەدەریان دۆزیوەتەوە. من پێموانیە و بەهەمان شێوە بیرناکەمەوە. (چاڕڵی چاپن) تەنها بەهەست و سۆزەوە رۆڵ ئەگێڕێت، وە پاشان بەنەگبەتیەوە رادەکات\nهەندێکجار هەست و نەگبەتی بەشێوەیەک لەحاڵەتەکە دەڕدەچێت کە نازانی ئاخۆ پێبکەنیت یاخوود نا. ئەم حاڵەتێکە لە دەرهێنانی دیمەنێک لەگەڵ کچە کوێرە گوڵفرۆشەکەدا.کە(چاڕڵی)  گوڵێک بە گەڵایەکەوە لە کچەکە دەکڕێت وە بە سەری پەنجی پێیەکانی  بەدەوری ئاوەکە لە شوێنەکە سەما دەکات وە بەنیگایەکی خۆشەویستانەوە سەیری کچەکە دەکات. وە کچەکەش بەهەمان شێوە لە قۆرەی ئاوەکە دەستەکانی پڕ لەئاو دەکات وە بۆ نێو چاوی (چاڕڵی) ی هەڵیدەدات. وەهەروەها کاردانەوەی چاڕڵی بۆ ڕووداوە خڕاپەکان زۆر ئاڵۆز بوو وە زەحمەت بوو بەشێوەی کۆمیدیا ناتواندڕێت دەرببڕدرێت\nتێبینی : فلمی ڕووناکیەکانی شار بەدووەم فلم دادەنرێت بۆ بەشداری کردن لە حەوتەمین بەشی فیستڤاڵی چاڕڵی چاپن، لە بەشێکی تر لە سەرانسەری جیهان لە (۱۰)ی نیسان خەڵات و ڕێزلێنانی ئەکادیمی تایبەتی چاڕڵی  لەخۆدەگرێت. وەڵام و کاردانەوەی شیکاگۆ لە فیستڤاڵەکە بەشێوەیەکی تەواو \nسەرسوڕهێنەرانە بەهێز بوو، تەنانەت ئەوەشی ڕاگەیاند کە  ئەو بەرهەمە ساڵانەی (چاڕڵی) کە دەرنەچوون بەتەواوەتی پاڕێزراون وە،لە تەلیفزیۆنەکان پەخش ناکرێن\nبە پێوانەیەک لە دەنگیدا (ئۆسکار ئەی برۆتمان) خاوەنی کارنگی ئەو ڕۆژە پێی گووتم کە،  چەند سەد بلیتێکی وەرزی چاپڵین چاپکراوە، وە (حەوت) دانەم بە (۱۰) دۆلار پێشکەش کردووە\nوە سەڕەرایی ئەمانەش:  پێیان وابوو دانەیەک بەسە \nوە ئەو گووتی: من پێویست بوو زیاتر چاپ بکەم\nتۆ دەزانیت؟ چەند دانە پێویستە؟ تاکو ئێستا \n(۱۰٫۰۰۰) هەزار بلیتی وەرزیمان فرۆشتووە",
    "translator": "یوسڕا یاسین"
  },
  {
    "id": 224,
    "p": 224,
    "idPoster": "https://lh3.googleusercontent.com/2EI_J1h3CwMcHD4RPaHpJVVp0wwQ6fS2GhB1kFXyVeTbgItjsJR6I4kbwY3asFNVuDlya8o-phBa-SOw-J7ydAptQokwHsE9CrLn3Yqfu1FHhmOnZxFTbJROd7PXjeSv0Ju7-kvEXg=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "The Prestige 2006",
    "photo": "thePrestige.jpg",
    "writingN": "ڕۆجەر ئیبێرت",
    "nameF": "پایەدار ٢٠٠٦",
    "description": "\nشیکردنەوەی فیلمی پایەدار\nفلمی (پایەدار)  لەگەورە دەرهێنەر کریستۆفەر نۆلانە، ئەم فلمە دەربارەی هەموو شتێکە کە گرینگ وپێویستمە دەربارەی جادووگەرەکان لە فلمەکەدا، جگە لە..... پایەدارییەکە\nئێمە لەدەستپێکدا بەکورتی ڕێنمایی کراین لەلایەن مایکڵ کەین کە هەموو :فێڵێکی جادوویی لە سێ کردار پێکهاتووە\n(۱) بەڵێن، کە بەڕواڵەت بارودۆخەکە ڕێکخراوە و ئاساییە،\n(۲) خولانەوە، کەتێدا ڕاستی و زانیاریە سەرەتاکان زاندراوە دواتر وەک شتێکی نا ئاسایی و سەرلێشواو ئەبێت\n(۳)پلەوپایە، کە هەمووشتێک دووبارە ڕێک دەخرێتەوە وەکو جارانی سەرەتا. بۆ نموونە، یەکێک لە خاڵەکان لە فلمەکەدا بەکارنەهاتووە، ئەویش دەبوو بە (۱) ئافرەت ڕۆڵ ببینێت بەردەوامیش هەربەم شێوەیە بێت، جگە لە (پێن و تێڵەر)، کە شوێنیان لەنێو سندوقەکە بۆکرابویەوە؛\nوە هەر(۲) لە سندوقەکە بۆ نیوە پارچە دەکرێن، وە لە پارچەکانی تر جیادەبنەوە، وەهەروەها   لەسێیەم (۳) وکۆتا کردار بەشێوەیەکی ئەفسوناوی، (کەسە بەشبەشکراوەکە) ئەگەرێتەوە بارودۆخی جارانی\nگرەوی کریستۆڤەر  نۆڵان لەفلمی(پایەدار) ئەوەیە، کە بەشێوەیەکی پەیڕەودار و یەکسان بە مشارێک سندوقەکە بۆ دوو پارچە بەشی دەکات، کە دەکرێ دووباره ببێتەوە بە یەک مرۆڤی تەواو؛ لەکاتی شکست هێناندا ئەگەری فێڵکردن هەیە،بۆ نموونە، ئەگەر تەواویی لاشەی ئافرەتەکە لەسەر سەکۆی شانۆکە بەهەمان شێوەی سەرەتا نەبوو ئەوا  بەدڵنیای کراوەتە دووپارچە\nجگە لەم هەڵە بنەڕەتی و بنچینەیە، کە دەبێتە هۆی دەرکەوتنی هەندێک لە نادڵنیایی کە دژوار دەبێن بۆ ئەوەی ئیلهام بکات تاکو کۆتایی، ئەم فلمە بەتەواوەتی فلمێکی سینەماییە، خولیایە، وەهەروەها جۆرێکە لە کاری شەیتانانە\nئەم کارە لەناوچەیەک بەناوی ڤیکتۆریای لەندەن ڕوودەدات، کە لەم کات وشوێنەدا چاوپێکەوتن و پەیوەندی بەمردووەکان دەکرێت و وەهەروەها جادووی رەشیی تێدا ئەنجامدەدرێت لەکاتێکدا خۆشباوەرانە و ساویلکانە باوەریان بەم جادوویە دەکرد\nڕۆمانی جادوگەر( سومەرسێت ماگوهام) ئەو کاتە بەتەواوەتی وێنایەکی هەڵبەسترا و خەیاڵ بۆ(ئەلیستەر کراولی) کرد بەناوی خراپترین پیاو لە جیهاندا، کە ئەم وەهم و خەیاڵەی کارپێکەری هێزی شاراوەی تاریک بوو\nئەو پاداشتی بۆ ئەو ئافرەتە خۆبەخشانە هەبوو کە لەجێگای ئەو رۆڵەکە بەرجەستەبکەن\nلەم سەرەدەمەدا، کاتێک زۆرێک لە ئێمە کەمتر لەخوڕافیات و بیرۆکەی پووچەوە دوورین، ئەمە بەتەواوەتی  فێڵ و تەکنیکی (دەیڤد کوپەرفاڵتە) کە کاریگەری جێدەهێڵێت و سەرنجمارادەکێشێت. ئێمە دەبینین فێڵەکە کراوە، بەڵام بەمه باوەرمەکە کە ئەمە وەک ئەوەیە کە جادووگەرەکان باسی دەکەن ڕووبدات\nجادووگەر هوەندی ئامرازێکی گەورەیە لەنێوان\nکرداری جادووی وە بلیمەتی فێڵکردن،  وە ئەو بۆیی سەخت بوو بۆئەوەی ڕوونی بکاتەوە هەموو  ئەو کارەی کەدەیکرد تەنها فێڵێک بوو؛ ئەو دیارییەکانی دەبەخشی، هەرگیز کۆینەدەکردنەوە، بۆ هیچ یەک لە هێزە سەروسروشت کە نەیدەتوانی روونی بکاتەوە. ڕاندی سەرسورهێنەریش هەمان نەریتی هەڵگرتووە، کە کەوچێکی چەماوەی بە ئاسانی دەتوانێ بۆدۆخی جارانی بگەرێنێتەوە وە هێشتا لەسەردەمی هودینی، کەسانێک هەبوون کە سووربوون لەسەر ئەوەی کەئەو جادووی راستەقینە ئەنجام ئەدات لەبڕی فێڵ: چۆن دەتوانێت کاریگەریەکانی بەدەستبهێنێت؟\nشاعیری گەورەی ئەمریکی(دانیاڵ مارک ئیسپاتین) بابەتێکی دەربارەی باوەڕهێنەرانی جادووگەر هودینی لەساڵی (۱۹۸٦) لەسەربابەتی پێوانەیی نووسی، کاتێک ئەم نوسراوە دەخوێنمەوە وەک ئەوە وایە کە هەموو زانیارییەکم دەست خستبێت دەربارەی(جادووگەر هودینی)شتەکە دەربارەی ئەوەبوو، هودینی بەڕاستی خۆیی لەم کۆت و زنجیر رزگارکرد وە سندوقە داخراوەکەی بۆ نێو ئاو فڕێدا وەهەروەها لە ئەشکەنجەی ئاوی چینی نەجاتی بوو( کاریگەریەکەی بەشێوەیەکی بەرچاو بەکارهاتووە لە پایەدار شەو دوایی شەو)\nبەڵا،ئەوانەی کە دەمەقاڵە و موشتومڕیان لەسەر  فێڵەکانی جادووگەرەکە دەکرد کە لەڕووی جەستەییەوە مەحاڵ بوون، وەبەم شێوەیە دەبێت ئەم کارە زۆر سەرسوڕهێنەڕانە بووبێت\nهودینی) لەکاتی(پایەدار-پایەدار)  چاڵاک دەبوو. بەڵام پێشبینیەکانی ئەو لەوانیە کوشەندە بێت بۆ پلانی فلمەکە، کە کێشەی لەگەڵ پلانەکە هەیە. ئێمە دوو بەردەست  دەبینین بەناوەکانی، دۆبێرت ئانجیەر( هیو جاکمان) و ئەلفرێد بۆردن( کریستیان بایل)، کە وەک خۆبەخشێکی ساختە لەنێو ئامادەبووان و لەنێو ئاپۆرای جەماوەر ئامادە دەبن بۆ میڵتۆنی و جادووگەر (رێسکی جەی بێهاوتا) کاردەکەن\nوە ئەوان یارمەتیدەرەن لەبەستنەوەی بەختی ئەو کچە لاوانەی کە هاوسەرگیریان نەکردووە، لەڕاستیدا، خێزانی ڕۆبێرت، بەناوی جولیا(پایپەر  پێرابۆ) کە تێدا نوقم دەکرێت بۆ نێو سندوقی ئاوی چینی. کە بەپەردە شاردڕاوەتەوە، وە بەهەرجۆرێک بێت رادەکات و دیارنامێنێت، وەک چۆن (هودینی) کە هەمیشە وایدەکرد، بەڵام شەوێک(ئەلفێرد) دەست و قاچی زۆربەتوندی دەبەستێتەوە، وە کچەکەش ناتوانێت ڕابکات، بەڵام کاتێک بەرپرسێک بەناوی( مایکڵ کەین) کە هێرش دەکات بۆسەر شانۆکە، زۆر دڕەنگە دەبێت بۆئەوەی ئەوکچە لە نقومکردن و خنکان رزگاربکات\nئەمە گەشتی رق لێبوونەوەیەکی درێژە لەنێوان (ڕۆبێرت و ئەلفرێد)،لەماوەیەدا کاتێک ئەلفێردی بەدبەخت و شووم لەکارەکەی بەرزدەکرێتەوە بەواتای ئەوەی کە لەبواری شارەزا ئەبێت. ئەلفرێدی بێچارە (ئێستا لەخۆشەویستی دایە لەگەڵ یاریدەدەره نوێیەکەی ئۆلیڤیا، کە لەلایەن سکاڕلێت جۆهانسۆنەوە سەرپەرشتی دەکرێ) بۆ نێو ئاوە جادوویەکە نقوم دەکرێت، کاردەکات بۆ کەمکردنەوەی چاڵە جادوویەکە، وە تا ئێستاش خەیاڵێک دەردەبرێت کە ناوی پیاوی گواستراوەکەیە کە تێدا لەلایەکی دەرگای شانۆکە دەچێتە ژوورەوە ە دەست بەجێ لەلایەی تری دەرگای شانۆکە دێتە دەرەوە و بەدیاردەکەوێت. لەلایەکی ترەوە. چۆن ئەمە لەباری فیزیکییەوە شیاوە وە ئەنجامدەدرێت؟ئەمە شێواز و چەشنی ئەو شتەیە کە وای لەهەوادارانی کرد ئارامم ببن (هۆدینی) زۆر لەسەرخۆ و ئاسایی بوو، ڕۆبێرت خولیایی دۆزینەوەی نهێنی فێڵەکە دەبێت\nبەڵام جادووگەرەکان جادوو و وەهەمەکانیان هەرگیز روون ناکەنەوە.تەنانەت لە چاوتێبرینەوە، مەگەر تەنها پارە بتوانێ دەستەکانیان بگۆرێ. ( نهێنی فێڵەکە ئاشکرا کرا، کاتێک نهێنی فێڵەکە فرۆشرا). پیاوە گوێزراوەکە دەستی پێکردەوە، تۆ رازی دەبیت بە گرەوێکی مەترسیدار\nئێستا چۆناوچۆن رۆبێرت نهێنی پایەدار ئاشکرا دەکات و دەدۆزێتەوە؟ ئەو گەشتی کرد بۆ نێو بەفرەکانی شاری کۆلێڕادۆ بۆ سەردانی کردنی تاقیگە شاراوەکانی(ڕاستەقینەی ژیان) ی نیکۆلا تێسلا( دەیڤد بۆوایس) کە لەوانیە کێشەکەی بۆ ئەلفرێد دروستکردبێ\nتێسلا، داهێنەر و دۆزەرەوەی لێشاوی کارەبایی (ئەی سی) ە، کە بروای بە هەموو لێهاتووی  شێوازە سەرسامکەرەکان هەبوو لەگەڵ ووزەی کارەبایی سەرحراوی، بەڵام چۆن بتوانی تەزووی  کارەبای(ئەی سی)، یاخوود تەنانەت تەزووی کارەبایی (دی سی) یش، بۆ پیاوەکە بگوازرێتەوە\nتۆ لێرە فێرنابیت، ئەوەی فێردەبیت لە فلمەکە ئەوەیە، من باوەڕم وایە کە نائومێدی هیچ شتێک نیە بەڵکو تەنها فێلکردنێکە لە فێڵ\nبەدڵێکی و هەستێکی ناخۆش، درکم کرد کە فلمی (پایەدار) ئەو بەربەست و یاسایانەی شکاندووە کە پێمانوابووەکە چیتر جێەجێ ناکرێن.من بەتەواوی ژیانم خولیایی جادوو و سحر بوو ،وە من شارەزایەکی باشم لەم کارە نیە، هەرچەندە بۆماوەی چەندین ساڵ هاورێکانم وەڕەس کرد بە خەیاڵ و وەهمی خراپ و بێ سەروبەر، تەنانەت ئەمڕۆ دەتوانم شتەکان لەنێو چاواندا ون بکەم لەچاوتروکانێکدا ئەم رۆژانەدا زۆر کاریگەر و سەرسام بەو کارامییەی کە پێویستن بۆ سیحری نزیک\n(تێدی نەیڤی)، کوری هەریەکە لە نوسەر ودەرهێنەر گیرگۆ نەیڤی وە ئانا تۆماس  لەکاتێکدا دەتوانی کارەتاکان بگۆرێت لەوکاتەی کە لەنێوم دەستمدا هەڵمگرتوون. ئێستا دەمانەوێ بزانین چۆن ئەو کارە ئەنجام دەدات؟ ئەمه لەڕێگای دەست تێوەردانی ئاسمانیەوە نیە، من بەتەواوەتی دڵنیام، لەبەرئەوەی لەنێو دەستەکانم هەڵمگرتبوون\nنهێنی فێڵەکە ئاشکرا کرا، کاتێک نهێنیەکە فرۆشرا\nبەڵێ، بەڵام چی دەبێت ئەگەر چەند مانگێکی پێویست بوو بۆ ڕاهێنان دوای ئەوە کە فێڵەکەت پێ وتراوە ؟\nنیکۆڵا تێسلا یارمەتی و هاوکاریم ناکات لەمەدا پاشان، بەشێوەی تەوژمی وزەکە تێپەردەبێت لەقۆڵی (تێدی)ەوە بۆبەشی سەرەوەی من",
    "translator": "یوسڕا یاسین"
  },
  {
    "id": 225,
    "p": 225,
    "idPoster": "https://lh3.googleusercontent.com/ydHzHDZIxM4ol8ejSId8-LnMa6rNwbMuodi_3DaV0_LU6EGVB0y7yu_2nG-N1MHPzUIX_UJpNbVOohUywMvQxSRObIoB5QUe7zB35_7lml3u0SzL301ov-w4lNwLQG5jupaw7TVjOg=w2400",
    "typeFilm": "film",
    "typeTop": "top",
    "memberNameEnglish": "usra-yasin",
    "title": "‏Rear window 1954",
    "photo": "window.jpg",
    "writingN": "ڕۆجەر ئیبێرت",
    "nameF": "پەنجەرەی دواوە ١٩٥٤",
    "description": "\nشیکردنەوەی فیلمی پەنجەرەی دواوە\nئەلفرێد چۆکیک پاڵەوانی فلمی پەنجەرەی دواوە لەسەر کورسیەکی کەم ئەندامی کەوتووە، وە ئێمەش لەڕوانگە وئازاری ئەو تێدەگەین،وە لەنێو نەبوونی ئازادی ڕادەبرین و بژاردە بەرتەسک و سنوردراوەکانی گیری خواردووە. کاتێک ئەو ڕۆژ و شەوە درێژەکانی بەشێوەیەکی ناشرین لە چاودێریکردنی دراوسێیەکانی بەسەردەبات. وە ئێمەش بە بەم نەریت وخوەی ئەو شارەزاین. ئێمە هەموومان دەزانین کە ئەمە شتێکی بەتەواوەتی هەڵەیە کە سیخوری بەسەر کەسانی ترەوە بکەیت،بەڵام دواجار، ئێمه خۆمان نابین بەبینەر، کاتێک بەنیازی دەرهێنانی فلمێکین؟ ئەم فلمە دەربارەی پیاوێکە ئەوە ئەنجامدەدات کە ئێمه لەڕاستی بەرامبەر خەڵکی ئەنجامدەدەین وە لەڕێگای دووربینێکەوە چاودێری ژیانی کەسانی نەناسراو دەکات\nپیاوەکە وێنەگرێکی بەناوبانگە بەناوی (ئێڵ جی جێفریس)..بۆ جێف ی دەزگیرانداری. ئەو لەلایەن جەیمس ستیوارت وەک پیاوێکی شەڕکەر کاری کردووەوە، وە لەئێستادا ناتوانێت بجوڵێ بەهۆی قاچە شکاو و زامدارەکەی کەله  گێچ گیراوە بەدرێژایی قاچی\nوە ئەو هەرگیز شوقەکەی جێناهێڵێت وەبەشێوەیەکی ئاسایی تەنها دوو کەسی هەن بەردەوام سەردانی دەکەن\nیەکێک لەم سەردانیکەرانە پەرستارێکە ناوی ستێلا ( تێلماڕیتەرە) کە پێشبینی مەترسی دەکات ( حکومی ویلایەت نیوۆرک بۆ پینیگ تۆم لەخانوی کاردا شەش مانگە ) وە ئەوەی تریش دەزگیراندارەکەیەتی ناوی لیزا فریمۆنت(گرەیس کێڵی)یە، کە مودێلێکی جوان وەلەهەمان کاتدا دیزاینەرە، وە زۆر بێهیوا بوو لە رادەستکردنی هاوسەرەکەی بە پۆلیس بۆ بەندیخانە. زیاتر وەک ئەوەی لەژیانی خۆی بژیت خەریکی ژیانی ئەوانی تر بوو بەچاودێریکردنەوە، ستێلا سەرزەنشتی دەکات بەووتنی ئەوەی خەڵک پێویستە بیکات ئەوەیە کە  بچێتە دەرەوەی ماڵ و بەدوای گۆرانکاریدا بگەرێت\nپەنجەرەی حەوشەی شوقەکەی جێف هاورێک بوو لەگەڵ چەند پەنجەرەی تر (کەهەمووی لەسەر یەک کۆمەڵە لەلایەن هیچکۆک ەوە بنیات نرابوو) وە لەگەڵ تێپەربوونی ڕۆژەکان زیاتر ئاشنا دەبێت بە کرێنشینانی تر . هەرلەم شوقەدا خاتوونێک هەیە بەناوی خاتوو (نۆلیلیس) کە خواردنی ئاهەنگی ئێوارە بۆچەند میوانێک ئامادە دەکات،وەهەروەها خاتوونێکی تری بەناوی (تۆڕۆ) کە کاری ئامادەکردنی خواردنەوەیە بۆ میوانەکان‌؛ وەهەروەها دوو خۆشەویست کە سەگە بچووکە دڵخوازەکەیان پیاسە پێدەکەن لەنێو سەبەتەکەی بۆنێو  باخچەکە. لەگەڵ ئەمانەشدا، ئاوەزدانەرێک هەیەکە کەتاڕادەیەک ترسی لەکارەکەی هەیەکە هیچ پێشکەوتنێک بەخۆیەوە نەبینێت\nوە کەسایەتێکی دیکە بەناوی(ڕایمۆند بورن) هەیە، کە پیاوێکە تەواوی ڕۆژەکەی بە مانەوەی لەنێو جێگا لەگەڵ خێزانەکەی بەسەردەبات وە ئەو ژنە ژیانێکی خراپی بۆ هاوسەرەکەی دروستکردووە. رۆژێک ژنەکە دیارنامێنێت وە چەند ئاماژەیەک دەردەکەوێ وەک، پارچە بوونی کڵاوەکەی(مشارێک و، جانتایەکی جل، وە لەگەڵ چاڵێکی نوێ هەڵێکندراو لە باخچەکەی ثرۆڵڤاد) جیف ئەوکاتە راستەخۆ دەستی بەگومانکردن کرد کە کوشتنێک لێرە روویداوە\nئەو ڕێگایەی کەئەو ڕوونیدەکاتەوە شێوازی  فلمەکە دیاری دەکات. بەدەگمەنی هیچ فلمێکی نیە کە ڕێگا و شێوازەکانی خۆی ڕوونبکاتەوە\n(جێف) لەسەر کورسیەکەی دادەنیشێت و وە کامێرایەکی ئاسای وە کامێرایەکی وجۆری دووربینی بەدەستەوەیە.وە بەردەوام وەک کامێرای فلم سەرەتا چاودێری ئێرە دەکات پاشان ئەوێ. وە ئەوەی ئەو دەیبینێت ، ئێمەش بەهەمان شێوە دەیبینین و ئاگاداری چاودێریکردنەکانین. ئەو ئەنجامەی کەئەو نەخشەی بۆدەکێشێت، ئێمە هەموومان لەتواناماندایە کە هەمان دەرئەنجام بکێشین بەبێ قسەکردن.لەبەرئەوەی وێن��کان لەبەشی گومانەکان زیاد دەکرێن\nلەڕۆژانی زوو و سەرەتای سینەمادا، دەرهێنەری رووسی (کولشووڤ) تاقیکردنەوەیەکی بەناوبانگی نواندن کەتێدا کەناسنامەی رووخساری پیاوێک بە وێنەگرتنێکی دیکە دیاری دەکات. کاتێک پیاوەکە بەتەواوەتی سەرقاڵی خواردنەکەبوو، بینەران گووتیان ئەو پیاوە زۆر برسی دیاربوو.وە هێرشەکە بێ لایەنبوو. وە مۆنتاژەکەش زیاتر مانای پێبەخشیبوو.  فلمی پەنجەرەی دواوە-پەنجەرەی دواوە ساڵی (۱۹٥٤)وەک نیشاندانی درێژکراوەی تایبەتمەندی هەمان بنەمایە ،وە دەنگی تەقە کۆکراوەکان  لەمێشکی (جێف)دازیاتر هۆکاری کوشتن بوو\nمن هەندێکجار بیردەکەمەوە کە بابەتی جۆراوجۆر و هەمەڕەنگ لەمێشکی (هیچۆک)دا دەخولێنەوە. وەک نەهەنگ لەنێو حەوزی ئاو لە باخچەی ئاژەڵان. یەکێک لەوان زۆر دڵرفێن و سەرنجراکێش بوو کە‌ ئاگادارنەبوو خەڵک دەستیان کردووە بە سەیرکردنی بەشێوەیەکی ئارەزووانە.یەکێکی تر ناودار، بیرۆکەی کەسێکی بێ تاوان بوو کە بەهەڵە دەستبەسەر کرابوو.وە زۆرێک لەفلمەکانی گرینگی و شێوازی نێرینە دەردەخەن یاخوود گوێ پێنەدان لایەنی جوانی رووخسار و قژی زەرد. زۆرێک سەبارەت بە قژە زەردەکەی هیچکاک( کیم نۆڤاک، ئیڤا ماری سانت، گرەیس کێڵی، تیپی هێدرین) باسدەکەن بەڵام،سەرنجی ئەوەبدە کە، ئەوان زۆر بەدوایی هەوەس و ئارەزوو نەبوون بەشێوەیەکی مەتەڵی وەهەروەها کەسانی هەڕەشاوی. (لیسا)، کە کارەکتەری (کیلی)ە کە خۆشەویستێکی زۆر و لەهەمان کات بێ هیوایانەی بۆجێف هەیە،کە وە (جێف)  بەردەوام هەوڵدەدات خۆی لێی بەدوور بگرێت وە باسی شێوازی ژیانی خۆی بۆدەکات. وە جێف بە لیسا دەڵێت؛ کاری مۆدێلی نە بیابان نە دارستان  لەخۆیدەگرێت و پاڵپشتی ناکرێت\nبەڵام لەوەدەچێت،  هۆکاری سەرەکی و ڕاستەقینەی جێف لەدوورخستەوەی لیسا بەهۆی گرینگی پێنەدان و، نیشانەکانی قاچە گێچکراوەکەی بوو وە ئێمە پەیوەندیە سەرسوڕهێنەرە لێکچووەکەی نێوان  سکۆتی کە، کارەکتەری ستیوارتی بوو لە فلمی ڤێرتیگۆ وە نیگارکێشی فاشیۆنی کە لایەن باڕبار بیل (گیدس) سەرپەرشتی دەکرا بیرمان دەکەوێتەوە. کچەکەش بەهەمان شێوە هۆگری کورەکەبوو، وە ئەو بەردەوام خۆیی لەکچەکە دوورئەخستەوە. بەڵام کچەکە هاوخەم و سۆزی دەبێت لەکاتە سەرلێشواوەکانی، وەک کێلی پەرستاری قاچ شکاو. هەردووکیان هۆگری دیمەنی ڕووتی و هەست وروژێنەری ئەو بوون. لەکاتی سەرلێشواندیدا سکۆتی دەکەوێتە داوای خۆشەویستی ژنێک، وە کاری سکۆتی سیخوری کردنە بەڵام هەرگیز لێدوانی کاری سیخوریەکەی نەداوە وەخۆشەویستی بۆ ژنەکە دەرنەبڕیوە. لەفلمی پەنجەرەی , ئەو خولیایی پیشەی وێنەگرتنە، وە بەتەواوەتی ئارەزووی رێکخستنی وێنەکان بوو. وە لەرێگای دووربینەکەیەوە چاودێری دەکرد، وە ئەوەی ئەو دەیویست ئەوە بوو کەبتوانێ لە دوورترین مەودا چاودێری بکات، نەک شتەکان لەنزیکی خۆیەوە بێت\n(ستیوارت) هەڵبژاردەیەکی بێ وێنەیە بۆ ڕۆڵ بینینی لەگەڵ ئەم ئەکتەرەکانە. لە دەیەمی ساڵی (۱۹۳۰) و (۱۹٤۰) ڕۆڵی بینووە لەفلمە کۆمیدیەکان، ئەوینی، چیرۆکە تاوانەییەکان و رۆژئاواییەکان، بەنزیکەی دەتوانی بڵێین هەمیشە وەک کارەکتەرێکە کە بەدڵی ئێمه بوو\nدوای شەری وجەنگ،  ئەو لایەنێکی تری لەدیمەنە تاریکە خەیاڵییەکان بەرجەستەکردووە، لەفلمی ژیانێكی خۆشە وە ئەکتەر (هیچۆک)یش لەم بوار ولایەنەدا رۆڵی بەرجەستە کردووە (ساردی و دووری لەفلمی Rap\nفلیمی ئەو پیاوەی کە زۆر دەیزانی,، وە ڤێرتیگۆ، پەنجەرەی .). بۆ تێگەشتن لە کاریگەری سەیر و ناوازانەی ئەم ڕۆڵانەی، رەچاوی ئەمە بکە تۆم هانکس بەشێوەیەکی باو بەراورد دەکرێت بە جیمی ستیوارت. ئەمە چ جۆرە هەستێک دەبێت بەبینینی رووناکیەکی سەمەرە و پێچراو؟\nلەفلمی پەنجەرەی , رۆڵی جێف بەتەواوەتی رەوشت جوان و پۆلیس و چاکەکارنیە. بەڵکو پیاوێکە خولیای چاودێرکردن و سیخووریە. لەم فلمەدا چەند ساتێکی گرینگ هەیە کەبەروونی پێویست و گرینگ بووکەتێدا رۆڵ بگێرێت، بەڵام دوایی ئەخست، نەک لەبەرئەوەی بەلایەوە گرینگ نەبوو کەچی روودەدات، تەنها لەبەرئەوەی لەبیردەکات کەلەتوانایی دایە ببێت بە رۆڵگێرکی چاڵاک. ئەو بە رۆڵێکی نادیار وشاراوەوە خەریک بوو\nبەبایەخەوە، کاتێک شوقەکە تایبەتەکەی خۆی لە مەترسی دابوو چەکەکەی بەردەوام لەتەک فلاشی کامێراکەی بوو؛ وە هیوای دەخوازێت کەدوژمنەکەی کوێر یاخوود سەرسام بکات،هەروەها وەک چاوی ئەو پیاوەی کە ووردە وردە بینای بۆدەگەرێتەوە لەرێگای شلکردنەوەی خوێنەوە کە ئاماژەی سۆز لەنێو چاوەکانی دەکات\nکیلی کچێکی جوان و قەشەنگە لێرە، وە چەند دیمەنێکی هەیە بەراستی ئێمە هەست بە ئازاری ئەم دیمەنانە دەکەیت کە ‌ئەو رۆڵی تیادا دەبینی.کیلی بەتەواوەتی حەز بەپۆشینی جلی جوان دەکات ، وە ئامادەکردنی خواردنی ئێوارە لەگەڵ چەند خواردنەوەیەک بۆ جێف لەژوورێکی ڕازاوەدا. بەڵام جێف تێبنی ئەو شتانە ناکات و وەسەرنجی بەم شتانە نادات چونکە، ئەوە پەیوەندیەکە بەم جۆرە دادەنێت کە تێدا شکست دەهێنێت. لێرەدا دیمەنێک هەیە، تاڕادەیەک دیمەنێکی زۆر نزیک، کەتێدا کچەکەیە دەیەوێت خۆی بەرزبکاتەوە تاکو ماچی جێف بکات، بەڵام کامێراکە وێنایەکی ئارەزووخوازی بۆکچەکە نیشاندەدا ئەگەرچی جێفیش نەیەوێت؛ئەمە وەک ئەوە وایە، ئەگەر کچەکە داوا لەئامادەبووان بکات بۆئەوەی کۆتایی بەو خولیایەی بێنی کە جێف تەنها سەیردەکات بەبێ هیچ کاردانەوەیەک وەهەروەها لەبری ئەوەی خواردنەوەی شەرابەکە لەگەڵی جوانی چاوی کچەدا مەستی بکات\nکۆنتروڵکردنی دیمەنە دوورەکان لەفلمی پەنجەرەی  کاری زۆر ناپەسندی(هیتچۆک)ییە، وە حاڵەتێکی مەترسیدار دروست دەکات وە لەکۆتایدا رێگا بە لیزا وستێلا دەدات کە زیاتر بمێنەوە و کات بەسەرببەن بەهۆی کەمتەرخەمی و بێ هەڵویستی (جێف)ەوەئەو لەسەر کورسیە کەمئەندامیەکەوە دەمێنێتەوە. ئەوان مەترسیان لەسەرە تەنانەت کاتێک کێلای دەچێتە نێو شوقەی بکوژی هاوسەرە گومانلێکراوەکە ، وەگومانلێکراوەکە سەیردەکات، وە مەترسیەک دەبینین کە روودەدات. ئێمە و گومانلێکراوەکە ناتوانین بجوڵین تەنانەت، ناشتوانین زەنگەکەش دەنگداربکەین\nئەم هەستەی مەترسی و دوو دڵیە تاکو ئێستا لەسەرووی هەستەی خرۆشەی ئامرازی ئەم فلمەی پەنجەرەی , کە لەساڵی (۱۹٥٤) وەک هونەر دەرهێندراوە. هیچۆک زۆر دەمێک بەرلەئێستا جیاوازی نێوان سەرسامی و دوودڵی روونکردەوە. بۆمبێک لەژێر مێزێک دەردەپەرێت، ئەمەش خۆی لەخۆیدا جۆرێکە لەسەرسامی\nئێمە ئاگادارین کە بۆمبەکە لەژێر مێزەکەدایە، بەڵام کەی دەردپەرێت و دەتەقێتەوە، ئەو کاتە دەبێت بەبەشێک لەپەرۆشی و دوودڵی\nفلمە مۆدێرنە ترسناکەکان پشت بە بەمەترسی بەشێوەیەکی چاوەروانەکراو بازدەدات بۆ نێو تارمایی. شوکهێنەرە. وە سەرسوڕمانیەکە پێدەبەخشێت وورددە وردە نامێنێت،وە جۆرێک لەکاتی دەبەخشێت بەڵام پێویست نیە.فلمی پەنجەرەی  بەخۆشەویستیەوە لەهەموو فلمەکەدا بەرهەم هێنان دەکات، وە لەیادەوەریەکانماندا بانک دەکات، هەربەم جۆرە کاتێک دواین پارەدان ئەبەخشرێ، تەواوی فلمەکە هەستبزوێنی هاوتایی خۆشەویستی بووە",
    "translator": "یوسڕا یاسین"
  },
  {
    "id": 226,
    "p": 226,
    "idPoster": "https://lh3.googleusercontent.com/WcOzdbM1Jij3y3vI8YiK1faY5XqYJPmWwHI8KF1hJ_95ySqrCGPSKY6N5ZPunQtHH7NOoT0f7Ckq7cIarLZgvPpc7KX4xLILwURb1cwV1bQ7GZW17nCZuePqLokUpszHTlCcL1scEA=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "‏The Lion King 1994",
    "photo": "‏TheLionKing1994.jpg",
    "writingN": "ڕۆجەر ئیبێرت",
    "nameF": "پاشا شێرەکە ١٩٩٤",
    "description": "\nشیکردنەوەی فیلمی پاشا شێرەکە\nجیلی ئێمە بە پرسەگرتن بۆ مردنی دایکی بامبی گەورەبوین، بەڵام ئێستا زە لایۆن کینگ هەیە ئەویش بە مردنی موفاسا باوکی کەبی شێر کە ڕۆژێک دەبێت بە پاشا، دروستکەری فیلم کارتۆنەکانی دیزنی ئەوە دەزانن کەسایەتی کارتۆنی ژیکەڵە بەس نیە بۆ بنیادنای خەون، دەبێت لایەنێکی تاریک و دیمەنی سامناک بونی هەبێت وەک دیمەنی تاوانی کۆنی کوشتنی شا.  زە لایۆن کینگ کە بە شێوازی کارتۆنی دروستکراوە بە سێوەیەکی سەرسوڕهێنەر جدیە و لەوانەشە کەمێک توند بێت بۆ بینەرە بچکۆلەکانی\nئەم فیلمە یەکێکە لەو زینجیرە فیلمە میدیاییانەی کە لە لاین دزنیەوە بەرهەمهێنراون وەک پەری دەریای بچوک،شاجوان و دڕندە، و عەلادین. ئیلهامی ئەم فیلمە تازانە لە کارە کۆنەکانی دیزنی واڵت خۆیەوە وەرگیراون کە پێشتر کاری بەرهەم هێنانیان بۆ کراوە، کە لە بەرهەمەکانی وەک بامب و زنجیرەی خاتوو جامبۆ و دەنکە هەنارە و حەوت کورتە باڵاکە دەستیان پێکردووە، بەڵام لە دواتردا دیزنی دەستیان کردن بە بەرهەم هێنانی فیلمی منداڵان کە هیچ زیانێکی نەبوو بەڵام هیچ جۆشێکی تێدا نەبوو، بەڵام ئەم بەرهەم هێنراوانەی ئەم دوایانە بۆ خێزان دەبێت و هەردوو پێگەیشتوان و منداڵان خۆشی لە بینینیان وەردەگرن\nزە لایۆن کینگ یەکەم فیلمی ئەیمەیشنی دیزنیە کە لەسەر بنەمای چیرۆکێک نیە کە پێستر هەبوبێت، بە واتایەکی دیکە تەنها نیوەی چیرۆکە لەسەر بنەمای چیرۆکی ئەفسانە کلاسیکیەکانە. چیرۆکی لە دایک بون و منداڵی و لە کۆتیشدا پێگەشتنی سیمبا دەگێڕێتەوە، لە دایکبونی کەب لە سەرەتای فیلمەکەوە ڕادەگەیەنڕێت کە پێی دەوترێت زنجیرەی ژیان کە هاوبەشیەکە لە نێوان ئەنیمەیشن و مۆسیقا بۆ ئەوەی هەموو گیاندارەکانی ئەفریقا پیشان بدات کە کۆدەبنەوە بۆ ئەوەی سڵاو لە پاشای داهاتویان بکەن، کەبی ژیکەڵە بە شێوەیەکی دراماتیکی و لەگەڵ مۆسیقایەکی ڕۆکدا بەرزدەکرێتەوە و هەموو دواکەوتوەکانی داهاتوشی لە خواریەوە سڵاوی لێدەکەن، ئەم دیمەنەی گیانداران هاوشێوەی کۆبونەوەیەکی سیاسیە\nبێگومان لەم کۆبونەوەیەدا کەری کێوی وئاسک و مەیمون و ئاژەڵە کێویەکان پێکەوەن کە ئەمەش ڕاستیەکە کە نائاسودەت دەکات بەهۆی ئەوەی کە دەزانیت ئەو گیاندارانە بۆ ئەوەی لە ژیان بمێنەوە یەکتری دەخۆن، و لە تەواوی فیلمەکەدا دروستکەری ئەیمەیشنکە توانیویانە کە هاوسەنگی ڕابگرن لە نێوان ئەفسانەی چیرۆکەکە و ڕاستیەکانی ژیانی کێوی(جەنگڵ). لە سەرەتای دیمەنەکانی فیلمەکە سیمبا وەک ژیکەڵەیەکی بچوک پیشاند دراوە کە باوەڕی وایە هەموانی ئەویان خۆشدەوێت، ئەو هەڵەیە سیمبا دوژمنی هەیە ئەویش برا حەسودەکەی پاشایە مامە سکار کە ئەو خۆی دەیەوێت ڕۆژێک ببێت بە پاشا.زۆربەی کات کەسایەتیە خراپەکەکان زۆرتر لە یادەوریدا دەمێننەوە لە فیلمەکانی دیزنیدا، سکاریش یەکێکە لە مەزنترینیان بە یارمەتی کۆمەڵێک چەقەڵ کە وەک سوارچاکی توڕە ڕەفتار دەکەن. سکار بە دەنگ و شێوە ڕوخساری جێرمی ئایرۆنس دروستکراوە کە  شێوە ڕوخسارێكی پێبەخشیوە ئاسان دەتوانێت شتەکان بە شاراوەی بهێڵەتەوە، هەر بەم شێوەی سکار هەڵخەرەتێنەرێکە کە پلان دادەنێت و دەبێتە هۆی مردنی پاشا\nلەوەش خراپتر باوەڕ بە سیمبا دەهێنێت کە کەب هۆکاری مردنەکەیەتی، هەربۆیە میراتگری بچوک کە هەست بە گوناه دەکەت ئەو شوێنە بەجێدەهێلێت.( فیلمەکە ئاماژە بە ڕۆڵێکی پێشتری جێرمی دەکات کە سیمبا پێی دەڵێت تۆ زۆر سەیری و ئەویش لە وەڵامدا پێی دەڵێت هیچ بیرۆکەیەکت نیە تۆ بە هەمان تۆنی دەنگ کە لە ریڤێرسەڵ ئۆف فۆرچندا بەکاریهێناوە). ئەمە یاسایەکی نەنوسراوە کە ئنیمەشن کە تایمەندیەکی کۆمیدی هەیە کە وا دەکات هەست بە ئاسودەی بکەیت و هەندێک جار بە شێوەی کەسایەتی دوانی یاخود سیانی کە دبنە هاوڕێی پاڵەوانەکەن، ئەمجارەیان دوو کارەکتەر کە ئەوانیش تیمۆن (بە دەنگی نەیثن لەین) و پامبە( بە دەنگی ئێرنی سابێلا) کە سیمبا دڵخۆش دەکەن لە ماوەی ئاوارەیەکەیدا\nفیلمەکە کۆمەڵێک ئەکتەری هەمەڕنگی گەورەی هەیە لەوانەش زازوو( بە دەنگی ڕۆوان ئەتیکسن) کە متمانەپێکرا و ئامۆژگاریکەری پاشا موفاسایە( کە بە دەنگی جەمیس ئێرل جۆنسە)ە، هەروەها سێ چەقەڵی تێدایە( بەدەنگەکانی وپی گۆڵدبێرگ،چیچ مارین و جیم کەمینگس) کە ئەوانیش کۆمەڵێکن بەهەرەمند لە کاری پیس و قسەوقسەڵۆک و ئاژاوەنانەوە\nبێگومان کارتۆنەکانی پێشتری دیسنی بە دەست دەروست دەکران و بەمدوایەنە قسەوقسەڵۆک هەیە کە بەرنامەیەکی کمپیتەری هەیە کە دەتوانێت ئەیمەیشن دروست بکات و فیلمێکی پێبەرهەم بهێنرێت بەڵام ئشتیێکی لەوجۆرە بونی نیه، دروستکەری ئەنیمەیشنەکان بە شێوەیەکی دیار بەپرسن لە دروستکردنی کارەکتەرە سەرەکیەکانی وەک سکار و کارەکتەرەکانی دیکە کە تێکەڵەیەکن لە زمانی جەستەی مرۆڤ و ئاژەڵ، بەڵام کۆمپیتەرەکان یاریدەدەرێکی زۆرباش لە هەندێک لە کارەکانی وەک گەڕانەوەی کامێراکن بۆ ڕابردوو\nسەرەڕای ئەو ژینگە کۆمیدیەی کە چەقەڵەکان و تیمۆن و پامبە دەیخوڵقێن'  تە لایۆن گینگ زۆر هێمن ترە لە  پەری دەریای بچوک،شاجوان و دڕندە، و عەلادین، بابەتی سەرەکی فیلمەکە یەک بابەتە ئەویش ئەوەیە کەبی بچوک هەست بە بەرپسر دەکات لە مردنی باوکی هەربۆیە ئەو شوێنە بەجێدەهێڵێت. مامێک کە خیانەت لە باوەڕی دەکات\nلەسەرەو ئەو هەموو دارودرەختەی ساڤانای گەورەوە زەویەک بونی هەیە کە خاکێکی وشکە و پڕە لە ئێسقان، هەندێک لە مۆسیقا کۆمیدیەکان ژینگەی شوێنەکە دەگۆڕن هەرچەندە سێرکڵ ئۆف لایف(بازنەی ژیان) و هانوکا ماتاتا دوو گۆرانی  جیاوازن . گۆرانیەکانی زە لایۆن کینگ بە شێوەی گۆرانیەکانی ،شاجوان و دڕندە، و پەری دەریا لە یادەوریدا نامێنەوە، کەواتە ئەوەی لێرە هەمانە درامایە کە جار جارە کۆمیدیا ژینگەی فیلمەکە بە جۆش دەکات بەڵام ئەنجامەکەی بە شێوەیەکی سەرسوڕهێنەرجدی دەبێتەوە کە ئەوەش ئەوە دەردەخات کە ئەمە بەو شێوەیە نیە کە چاوەڕێی دەکەیت لە ئاژەڵێکی ژیکەڵە، لەوانەیە فیلمەکە کەمێک سامناک و خەمبارانە بێت بۆ بینەرە تەمەن بچوکەکانی بەڵام پێموایە ئەمە کاریگەری ئەرێنی دروست دەکات بە پیشاندانی ڕووداوە ڕاستیەکانی ژیان، لە ڕێگەی پیشاندانی ڕاستیەکانی ژیان لە چیرۆکەکاندا منداڵەکان دەتوان خۆیان ئامادە بکەن بۆ وانەی زۆر قورستر لە ژیاندا. چیرۆکی سیمبا کە لە ناوەڕۆکەکەیدا تراژیدیای یۆنانی و هاملێتی تێدایە بە دڵنیاییەوە ئەزمونێکی فێربون و لە هەمانکاتدا چێژ بەخشە\n\n\n\n\n\n",
    "translator": "جوانە عەزیز"
  },
  {
    "id": 227,
    "p": 227,
    "idPoster": "https://lh3.googleusercontent.com/3h5MBXJdVcgmt53sluftfgb1YeRRx9tucw6Euo4cxXGLbui40-7nkfpQIL3gMR6gFcLMTmeJcjnMn-jZ5WCVXxNG_3RBVM1voPKSN4QSlc74YH8ohYfmZlUhzSCayg7C4rMiikCpLg=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "American history X 1998",
    "photo": "AmericanhistoryX1998.jpg",
    "writingN": "ڕۆجەر ئیبێرت",
    "nameF": "مێژووی ئەمەریکا ئێکس ١٩٩٨",
    "description": "\nشیکردنەوەی فیلمی مێژووی ئەمەریکا ئێکس\nلەبەرنامەیەکەی هەواڵی تەلەفیزیۆنیدا دێرک کە خەمبارەی مردنی باوکێتی کۆمەڵێک هۆکار و خەڵک دەکاتە ئامانج کە بونەتە هۆی مردنی باوکی، لەگەڵ بەردەوامبونی فیلمەکە لەوە تێدەگەین کە مردنی باوکی تاکە هۆکاری دروستبونی کەسایەتی دێرک نیە بەڵکو گفتگۆیەکی دێرک و باوکێتی لەسەر نانخواردنێکی ئێوارە، کە تێدا باوکی فێری ڕەگەزپەرستنی دەکات، لەو دیمەنەدا هەست بەوە دەکرێت کە ئەوە هاندانێک بێت بۆ دێرک بەڵام لە ڕاستیدا فیلمەکە ئەو ڕێگەیەمان پیشان نادات کە تێیدا دێرکی بەرەو ڕقی نەژادی دەڕوات. ئەو دیمەنانەی کە سامنکترین و زیاتر جێ باوەڕن دیمەنی ئەو بۆندەیە کە لە نێوان ئەوانەدان کە سەریان تاشیوە،ئەو کەسانەش بە وتارە زیرەکەکانی دێرک پێشەوایان دەکرێت و بە ماددەی هۆشبەر و کحولی و تاتۆ و گۆرانی ڕۆک زیاتر هانیان دەدات، ئەوانەش کۆمەڵێک شتن کە پێویستن بۆ کەسانێک دەرونیەن نائارامن و دەیانەوێت هەست بکەن کە بەشێکن لە شتێکی گەورەتر لە خۆیان. لە جیهانەکەی خۆیان کە لە کەنار دەریا و یاریگەی ناوچەی ڤێنس لە لۆس ئەنجلوسە پێیان وایە هەموو نەژادەکان لە شەڕێکدان کە هێشتا ڕانەگەێنراوە لە نێوانیاندا، لە ڕاستیدا ڕقی سەرتاشراوە ڕەگەز پەرستەکان بە شێوازی تری قژبڕین وەڵامدرایەوە لەلاین گروپی نەژادەکانی تر، ڕەگەزپەرستی(عونسوری) بووە بە پەتایەک لێرە\nفیلمەکە لەلاین دەڤید ماکێنن نوسراوە و لەلایەن تۆنی کای'یەوە کاری دەرهێنانی بۆ کراوە، و بە ڕەش و سپی دروستکراوە بۆ پیشندانی ڕابردوویەکی نزیک و بەکارهێنانی ڕەنگ بۆ پیشاندانی ماوەی ٢٤ کاتژمێری دوای ئازادکردنی دێرک. لە ماوەی زیندانی دێرکدا ئەو گۆڕانکاریە دەبین کە تێدا دێرک لە سپی پێستێکی توڕەوە دەگۆڕێت بۆ کەسێکی تەنها و ئەم پڕۆسەیەش خێراتر دەبێت کاتێک دێرک دەستدرێژی دەکرێتە سەر، لە هەمانکاتدا دانی بچوک هاوڕێکانی کە لە نێوانیاندا کوڕێکی گەورەی تێدایە بە ناوی سێث کە ئیثان سەپلی ڕۆڵەکەی دەگێڕێت دوکانێکی سەوزەوات تێکدەدەن کە لەلاین کۆچبەرێکەوە بەڕێوە دەبرێت. لە قوتابخانە دانی خوێندکارێکی زۆر باشە بەهەمان شێوەی پێشتری دێرک و هەردووکیان لەلایەن مامۆستایەکی ڕەشپێستەوە بە ناوی سوێنی'یەوە وانەی مێژوویان پێدەوترێتەوە کە ناوڕۆکی شێوازی ڕەفتارکردنە لە ناو فیلمەکەدا، وئاڤری بروکس ڕۆڵەکە دەگێڕێت\nلە دیمەنێکی وێنەگرتنی فۆتۆگرافیدا لەلاین کای'ەوە بە جۆرێک ڤێنس پیشان دەدات کە گۆڕەپانێک بێت بۆ ڕاهێنانی چەک بۆ کۆتایهێنان بە جیهان، بەهۆی بەهێزی لە پیشاندان ئەمەریکان هستری ئێکس باشترین فیلمە لە بواری دروستکردنیەوە، بەردەوام هیوام دەخواست کە زیاتر بە جۆش بێت هەر وەک چۆن لە دەرهینانەکانی ئۆلیڤەر ستۆن، مارتن سکۆرسس یان سپایک سیدا بەدی دەکرێت بەڵام هیچ شتێکی بەوجۆرە ڕونادات، ناوەڕۆکی بنەمای فیلمەکە زۆر ڕوونە و هەندێک دیمەن هەیە لە فیلمەکە کە تێدا هەست دەکەیت پەلەی تێدا کراوە بۆ ئەوەی بگات بە مەبەستەکەی\nیەکێک لەو لایەنانەی کە پێشەکەوتنی پێوە دیار نەبوو ماوەی زیندانەکەی دێرک بوو لەگەڵ ئەو تاتۆیەی سواستیکا لەسەر سنگی، لە سەراتەدا خۆی دەگونجێنێت لە ناو هێزی سپی پێسەکاندا بەڵام دواتر هیوا لە دەست دەدات کاتێک کە بۆی دەردەکەوێت (ڕەش پێست و ئیسپانی و سپی پێستەکان) ڕێکەوتنی کار لە نێوانیاندا هەیە، ئەمەش هاوبەشیەکی گەورەیە بۆ دێرک، زۆرباشە ئەمە دێرک دەخاتە کێشەوە یاخود یاری باسکە؟ هیچ ڕوون نیە. دێرک کاری جل شتنی بۆ دیاری دەکرێت کە لەوێ هاوکارە ڕيش پێستەکەی دەناسێت کە گای تۆری ڕۆڵەکە دەگێڕێت و یەکێکە لە کارە ناوازەکانی، دێرک دەست دەکات بەوەی وەک مرۆڤێک سەیری بکات بەڵآم ناهاوسەنگیەکی نامۆ لە گفتوگۆکانیاندا هەیە، بابەتەکانی فیلمەکە لەلاین دێرکەوە بەجوانی دەبینرێت بەڵام هەرگیز وەڵامێکی باش نادات بە دەستەوە جگەلە لە هەندێک وەڵامی لیبراڵی لاواز، و لە دواتردا وتارگەورەکەی ئیشکەرە ڕەشپێستەکە دەربارەی بیرۆکە و هەستەکانی نیە بەڵکو دەربارەی سێکس و کە چەند ئارەزوی دەکات و بیری دەکات. هیچ وتەبێژێک نیە کە کاریگەری دروست بکات بەو شێوەیەی کە بمانەوێت وەک نایابترینی ئەمەریکا وەسفی بکەین، یان لەوانەیە دێرک لە بازنەی پەیوەندیەکانیدا کەسێکی بەوجۆری نەبێت!\nچیمان دەست دەکەوێت؟ لە کۆتایدا هەندێک هێڵکاری باش و دیمەنی بەهێزدەبێت کە تێدا بەدوای بنەماکانی ڕێخراودا دەبێت، فیلمەکە پێویستی بە خاوێنکردنەوە هەیە لەو شێنەنی کە تەنها چیرۆکەکە بوونی هەیە، هەروەها بەو کاریگەریەی کە نۆرتن هەیەتی بەڵام وەک منداڵێکی ڕۆشن دەردەکەوێت کە پڕە لە بیرۆکەی خراپ نەک منداڵێک کە ئاگری ڕقی ڕەگەزپەرتی دەیسوتێنێت( کە ئەمش دەمخاتە بیری شێوەی قژ بڕینە شەیتانیەکەی تیم ڕوس لە  مەید ئین بریتن کە لە ساڵی ١٩٨٢ لولاین الان کلارکەوە دەرهێنانی بۆ کراوە).کای وسیتوێتی کە ناوەی وەک دەرهێنەری فیلمەکە لاببرێت بەهۆی ئەوەی پێوابووە کە فیلمکە کاری زیاتری پێویستە و هەندێک گۆڕنکاری لەلاین نۆرتن'ەوەکراوە، لەوانەیە ئێمە هەرگیز ڕاستیەکان لەپشت ئەو ناکۆکیەوە بزانین، پێموایە ئەو چاکردنانەی لە پێش بەرهەمهێنانیدا بۆ فیلمەکە کراوە لە سیناریۆکەیوە وەرگیراوە بۆ ئەوەی بابەتێکی زۆر لە خۆ بگرێت لە کاتێکی کەمدا بەڵا دەرئەجامێکی هەبێت کە ببێتە جێ باوەڕ\nمن دەبێت ڕونکردنەوەی زیاتر بدەم، ئەمە فیلمێکی باش و بەهێزە، ئەگەر من بە دڵم نەبێت بەهۆی ئەوەیە کە فیلمەکە وا پیشان دەدات زۆر باشتری تێدایە و چاوی بینەرەکانی تێر دەکات",
    "translator": "جوانە عەزیز"
  },
  {
    "id": 228,
    "p": 228,
    "idPoster": "https://lh3.googleusercontent.com/Hlcan9c-cuGKR0eDaQK3QksPgWnK9g6r6jb3EUszAkrGhZmOleRe7v00SGRdXz70TBjIZTpF3ZJBsvr7cVKIBYw_1ETxWW2LdbjDKMHKYu_KWdqkJlZORdqbOYeTILVczoV3DMOhWw=w2400",
    "typeFilm": "film",
    "typeTop": "top",
    "memberNameEnglish": "juana-haziz",
    "title": "The departed 2006",
    "photo": "Thedeparted2006.jpg",
    "writingN": "ڕۆجەر ئیبێرت",
    "nameF": "ڕۆشتووەکان ٢٠٠٦",
    "description": "\nباش و خراپ لە ماسکەکانی یەکتردا\nزۆرێک لە فیلمەکانن مارتن سکۆرسەیسزی دەربارەی پیاونێک بوون کە هەوڵیانداوە بە وێنەی دەرونی خۆیان ئاشنا بن، ئەم قسیەش ڕاستە بۆ تراڤیس بیکڵ، جەیک لامۆتا، ڕوپێرت پەمپکن، هاوارد هیو، دالای لاما و بۆب دیلان یاخود هەر وەک عیسای مەسیح. فیلمی ڕۆشتوەکان دەربارەی دوو پیاوە کە هەوڵدەدەن ژیانێک بژین کە بە توندی لە دژی ڕاستیەکانی دەرونیان دەوەستێتەوە، و هەوڵەکانیان دەبێتە هەڕەشەیەک کە وێرانیان دەکات کە هۆکارەکەی هەڵچونی دەروونیە یاخود خیانەتێکی کوژەر، چیرۆکەکەیان لە دەوری ڕێگەکانی ڕەوشت(ئەخلاق) دەخولێتەوە کە لە باشی و خراپی ماسکەکانی یەکتری دەپۆشن\nفیلمەکە  ئیلهامی لە فیلمی  ئینتێراڵ ئەفێرس کە لە ساڵی ٢٠٠٢ بەرهەمهێنراوە لەلایەن ئالان ماک و ئەندرەو لاو، کە لەم ساڵانەی کۆتایدا فیلمێکی سەرکەوتوی هۆنگ کۆنگ بوو و کە دووبارە پێداچونەوەکەی ساڵی ٢٠٠٤'م خوێنەدەوە کە بۆ ئەو فیلمەم کردوو بوو دەمتوانی تەنها بە گۆڕنین ناوەکان ئەو پێداچونەوەیە دابنێمەوە و دەربارەی ئەم فیلمە قسە بکەم، بەڵام ئەوە تەنها پوختەیەکی چیرۆکەکە و هەندێک بەنەمای فەلسەفی دەگرتەوە کە ئەوەش دەیکاتە فیلمی سکۆرسەیسز و بە کارهێنانی ئەکتەر و  شوێن و وزە لەلاین دەرهێنەرەوە وایکردووە کە بەرهەمەکە ڕووخسارێکی دیکە وەربگرێت و دووبارە نەبێت. من ئارەزوم لەوەیە کە بڵێم فیلم دەربارەی ئەوە نیە کە چیە بەڵکو دەبراەی ئەوەیە کە چۆن دەکرێت و ئەوەش ڕاستیەکە لە فیلمەکانی سکۆرسەیسز\nئەم فیلمە دەربارەی پیاوی پۆلیس و مافیایە لە بۆستن نەک لە نیۆرک و ڤیگاس، سەرەتا بە پیشاندانی  دیمەن نافورەیەکی سۆدا لەو خانوەی کە فیلمی  گۆد فێڵەس ی تێدا وێنە گیراوە، بەڵام  لەم فیلمەدا  لە جیاتی ئەوەی منداڵێک هەبێت خەون بەوە ببینێت کە گەورە بوو ببێت بە مافیا، دوو منداڵن کە  گەورە دەبن دەبن بە کەسانێکی فێڵباز: یەکێکیان دەبێت بە پۆلیس و وەک مافیا خۆی دەردەخات و ئەوەی دیکەیان دەبێت بە مافیا و وەک پۆلیس خۆی دەردەخات.مات دیمۆ کۆڵن سۆڵیڤانە ئەو منداڵەی کە لەلای نافورەی سۆداکەوە لەلاین سەرۆکی مافیاکان فرانک کۆستیلۆ کە لەلایەن جاک نیکۆلاسۆن'ەوە ڕۆڵەکەی دەگێڕدرێت دەدۆزرێتەوە و ئەو منداڵە بۆ پۆلیسی ناونوس دەکرێت ئەوەش دوای ئەوە یەت کە کۆستیلۆ بەڵێنی بوون بە سیخوڕی پێدابوو. لێناردیۆ دیکاپریۆ بێلی کۆستگنە کە پۆلیسە و لەلاین فەرماندە کوینن ( مارتن شین) ڕۆڵەکەی دەگێڕێت ئەرکی ئەوەی پێداوە کە ببێت بە مافیا لە کۆمەڵەکەی کۆستیلۆ، هەردووکیان سەرکەوتوو دەبن لە کارەکانیان کۆلن لە هێزی پۆلیسەکدا و بێلی لە کاری مافیایدا\nئەو نائارامییەی کە لە چیرۆکەکەدایە  دەکەوێتە سەر سروشتی مرۆڤەکان، لە دوای چەند ساڵێک هەردوو پیاوەکە  ئارەزەی ئەوە دەکەن کە دانیان پێدابنرێت و  لەلاین ئەو کەسانەی کە هەڵیان دەخەڵەتێنن کە ئەمەش ئەگەری هەیە یەکێک لە نیشانەکانی نەخۆسی ستۆکۆڵم بێت، لە ڕاستیدا ئێمە زۆربەی کات ئەمە لە سیاسیەکاندا دەبینین کە خۆیان وەک خزمەتکاری خەڵک پیشان دەدەن بەڵام لە ڕاستیدا دزن. ئەگەر دەتەوێت ببیت بە مافیایەکی جێباوەڕ دەبێت ئامادەی ئەوت تێدا بێت کە تاوان ئەنجام بدەیت و ئەگەر دەتەوێت ببیت بە پۆلیسیک کە جێباوەڕە دەبێت پیاوە خراپەکان دەستگیر بکەیت تەنانەت هەندێک لەو کەسانەشی کە دەیان ناسیت ئەگەر کارەکەی خۆت بە باشی بکەیت دەتوانیت فێڵباز بیت. فیلمی ڕۆشتوەکان کارەکان سەختر دەکات لەبەر ئەوەی ڕاستی کارەکانی هەردوو فەرمانبەرەکە تەنها لەلایەن هەندێک کەسەوە دەزانرێت بۆ نمونە ئەگەر کارەکەی بێڵی تەنها فەرماندە کوینن بیزانێت، ئەگەر ئەو بکوژرێت کێ دەبێتە شایەتی ئەوەی کە بێڵی لە ڕاستیدا پۆلیسە؟\nیەکێکتر لەو شتە زیرەکانەی کە تێدا بەکارهاتووە ئامێری مۆدێرنی پەیوەندیکردنە وەک موبایل و کۆمپیتەر، لە کاتێکدا پێکداکەوتن لە نێوان هەردوو پیاوەکەدا ڕوودەدات کە دەبێت ڕووبدات، ئایا هەردوکیان لە کۆتایدا لە یەک پەیوەندی تەلەفونیدا بەریەک کەوتنیان دەبێت؟ کاتێک کە پۆلیسەکان هەست بەوە دەکەن کە فێڵبازێک لە ناویندا هەیە ئایا ئەو کەسە خۆی ڕادەسپێرن بۆ ئەوەی بە دوای خۆیدا بگەڕێت؟ ئەو دارامی خیانەت و هەڵخەڵەتاندنانەی کە لە ژیانی ئە دووپیاوەدا ڕوودەدات پەسەندترین لەلام، کاتێک یەکێک لە کارەکتەرەکان پێی دەوترێت من ناونیشانێکی هەڵەم پێدایت بەڵام تۆ ڕۆشتی بۆ ناونیشانە ڕاستەکە\nسەرەڕای ئەوەی کە زۆربەی چیرۆکەکەی سکۆرسەیسز زۆر لە فیلمە ئۆرجینەڵەکەی هۆنکۆنگەوە نزیکە بەڵام فیلمەکەی سکۆرسەیسز زۆر سەرنجڕاکێشترە بەهۆی ئەو تێگەشتنە قوڵەی کە هەیەتی دەربارەی بابەتی سەرەکی کارەکانی، کە ئەویش هەستکردن بە تاوانە. ئەوە ژیارانەیە کە وادابنێین پیاوانی تەبەقەی ئیشەکەران وەک کۆستیگن،سۆلیڤان،کۆستێلۆ، دیگنام و کوینن کە ئیرلەندی ئەمەریکین و لەسەر ڕێچکەی کاسۆلیکی گەورەکراون و ئەگەر بیانەوێت بێنە دەرەوە و لە ژێر یاساکانی کەنیسەدا نەمێنن هێستا ناتوانن خۆیان ئازاد بکەن لەو هەستکردن بە تاوانەی کە هەستی پێدەکەن\nسکۆرسەیسز جارێک پێی وتم کە بەهۆی هاوسەرگیری کردن و دواتر جیابونەوە وا هەستی کردووە کە دەچیتە دۆزەخ بەهۆی پەیرەونەکردنی یاساکانی کەنیسە بۆ هاوسەگیری و جیابونەوە و من باوەڕی پێدەکەم، تۆ هەست بە تاوان دەکەیت کاتێک تاوانێک ئەنجام دەدەیت و ئەو کەسانە هەڵدەخەڵەتێنێت کە پشتیان بە تۆ بەستووە، کۆلین و بێڵی هەردووکیان ئەو کارە دەکەن بەڵام لەوانەیە لە کۆتایدا تەنها پیاوێکی ئاینی بتوانێت گوناهەکانیان دەست نیشان بکات، پیاوێکی ئاینی یان شکسپیرکە ئامۆژگاریەکانیانن لە پۆلۆنیۆسەوە وەرنەگرتوە ئەگەر دەتەوێت کەسێکی ڕاست بیت دەبێت وەک شە و ڕۆژ بیت و هەرگیز نابێت مافی هیچ کەسێک پێشێل بکەیت\nهیمنگوەی کە پیاوێکی ئاینی دیکەیە ئەوەی گوتی کارەکە باشە ئەگەر هەستت بە باشی کرد و خراپە ئەگەر لە دوایدا هەست بە خراپی بکەیت. کۆلین و بێڵی هەمیشە هەست بە خراپی دەکەن بەهۆی ئەو ژیانە درۆیەی کە تێدا دەژین کە ئەوەش یەکێکە لە خاڵە گرنگەکانی نواندنی دیکاپریۆ و دایمن، سروشتی فیلمەکە بەوشێوەیە کە وا لە ئێمەی بینەر دەکات وا هەست بکەین کە هەر کارەکتەرێک بۆ خۆیان قسە دەکەن بەڵام جگە لە هەندێک دیمەن نەبێت  دیمەنەکانی دیکە بەو شێوەیە نیە، هەردوو ئەکتەرەکە ئەو ئاڵۆزەیە دەرونیەمان پیشاند دەدەن بۆ ئەوەی هەستی پێبکەین، بەڵام بە شێوەیەکی ئاشکرا نیە بۆ ئەوەی سەرنج نەکەوێتە سەریان و هەڵخەڵەتاندنەکەیان ئاشکرا بکات و لەم بارەدا ڕاستگۆترین کارەکتەر لە فیلمەکەدا کوینن'ە(شین)،کۆستێلۆ(نیکۆلسن) و دەست ڕاستەکەی کۆستیلۆ کە ناوی فرێنچە( ڕەی وینستن) کە ئەکتەرێکی بەریتانیە\nزۆر نامۆیە کە سکۆرسەیسزو جاک نیکۆلسن هەرگیز پێکەوە کاریان نەکردووە چونکە گونجاندنەکەیان زۆر سروشتیانەیە، ئەو فرانک کۆستێلۆ ناکات بە باوکێک یاخود کەسێکی ترسنۆ یان هەڵەوهەرزە بەڵکو دەیکات بە پیاوێکی زیرەک کە لە باردۆخێکدا خۆی ڕزگار دەکات کە هیچ کەسێکی دیکە ناتوانێت بەهۆی ئەوەی کە ئەو هیچ زانیاریەکی لەلا نیە، لە فیلمەدا دیمەنێکی هەیە کە لە پەنی وێنەکەی پیکاسۆدا وەستاوە هەر وەک دیمەنێک لە فیلمی گود فێڵاس\nکارەکتەرێکی کە هەیە کە لە نێوان یاسای ڕەوشدا گیر بووە، تۆ وەک بینەر دەتوانیت هەستی پێبکەیت هەرچەند خودی خۆی ماوەیەکی دەوێت تاوەک و بزانێت، ئەویش مادۆلین'ە ( ڤێرا فارمیجا ڕۆڵەکەی دەگێڕێت) کە توێژەرێکی دەروونیە بۆ پۆلیس کار دەکەت کە بە شێویەکی چاوڕوان نەکراو بێلی و کۆلین دەناسێت، بەوەفاییەکەی بۆ ئەو کەسە نیە کە کار بۆ دەکات بەڵکو بۆ کڕیارەکانێتی و هەروەها پەیوەندیەکی سێ لایەنە دروست دەبێت.جێی سەرنجە کە بپرسین سکۆرسەیسز چی بینیوە لە فیلمەکەی هۆنگ کۆنگ تاوەکو بڕیار بدات دوبارە بەرهەم بهێنێتەوە لە دوای  فیلمی کەیپ فیەر. پێموایە چیرۆکی ئەو فیلمە بۆتە هۆی ئەوەی کە هەردوو لایەنی دەرونی و هونەرەی لە سکۆرسەیسز دروست کردبێت و ئەوەش لەبیر نەکەین کە زۆر ئارەزوی لە مافیاکانە، بەهۆی دروستکردنی فیلمی زۆر دەربارە مافیاکان و ئەو شتانەی کە فێریان بووە لە کاتی گەورەبونیدا لە ئیتالیادا و بەهۆی ئەو پێشنیەکان و ڕوانگەکانی بۆ مافیاکان بە شێوەیەک لە شێوەکان بووە بە بەخشەری زانیاری دەربارەیان\nهەمیشە بیرم لەوە کردۆتەوە کە ڕەخنەگرانی و هەوادارنی سکۆرسەیسز درک بەوە ناکەن کە چەندێک لە بیروڕای کاثلیکی پێش ڤاتیکانی دووەم ئاڕاستەی بیری بینەان بکرێت یاخود لە چەند ڕوویەکی جیاوازەوە سکۆرسەیسز دەرهێنەرێکی کاثۆلێکیە. ئەم فیلمە وەک تاقیکردنەوەیەکە بۆ بیر و هۆش هەروەک چۆن بە درێژای شەو ناخەویت و بیر لەوە دەکەیتەوە کە بە قەشەکە بڵێت: دەزانم کە هەڵەم کردوە بەڵام دەبوایە چیترم بکردایە",
    "translator": "جوانە عەزیز"
  },
  {
    "id": 229,
    "p": 229,
    "idPoster": "https://lh3.googleusercontent.com/gToF_uhVDAAg0yhdJymTj1QSflMifTBuibVl6S3bo-x6REdlf-BZ2cgsl3Uzsb7geupUmKnUh5TodHE_97j-w2PykzI9YML1vltkJYOtFcxS-J1Ud4EpD-E1cBF1GoN6mVzDrbU8kg=w2400",
    "typeFilm": "film",
    "memberNameEnglish": "pola-fazl",
    "title": "Sanjuro 1962",
    "photo": "Sanjuro1962.jpg",
    "writingN": "پۆڵا فازڵ",
    "nameF": "سانجورۆ ١٩٦٢",
    "description": "\nڕوونکردنەوەی بە ڕاستی کردنی خەیاڵەکان لە لایەن کۆرساواوە\nفیلمێکی ئەکشنی دەرهێنەری مەزن ئاکیرا کۆرساوایە زیاتر لەسەر نچینەی ڕاستی بنیات نراوە\nفیلمەکە باس لە سەربازێکی بە ئەزموون بە ناوی (سانجورۆ) دەکات، یارمەتی نۆ سەربازیتر ئەدات تاکو ناوچەکەیان لەدەست گەندەڵکاران پاک بکەنەوە، بەڕێوەبەری ناوچەکەیان بگەڕێننەوە کە لەلایەن کەسە گەندەڵەکان و پلانگێڕەکانەوە دەست بەسەر کراوە\nفیلمەکە زیاتر ئەو پەیامە دەگەیەنێت کەسێکی بە ئەزموون ڕابەڕایەتی چەند سەربازێکی پەرتەوازە لە ڕووی فکریەوە دەکات، هەموویان لەسەر یەک بیروڕا کۆک دەکات. کە لە نەبوونی ئەودا چەندین بڕیاری هەڵە ئەدەن و خەرێک ئەبێت ژیانی خۆیان لەدەست بدەن\nهەر کاتێک کۆمەڵەیەک کە ویستی ئەنجامدانی کارێکیان هەیە، ئەگەر نەتوانن بیرو ڕایان بگونجێنن و هەرکەس بەپێی بیرکردنەوەی خۆی کارەکان ئەنجامبدات، یاخود لە ناوخۆیاندا ناکۆک بن و لەسەر کارەکانی خۆیان سور بن، جا هەڵە بێت، یاخود ڕاست، ئەوا بە دلنیایەوە ئەکەونە ئەو هەڵەیەی کە هەرگیز بیریان لێ نەکردۆتەوە. وتەیەک هەیە ئەڵێت ( مرۆڤەکان هەمیشە ئەزموون لە بینین زیاتر وەردەگرن وەک لە بیستن ) هەرکات ویستت مرۆڤی کەللەرەق تیبگەیەنیت کە سەرئەنجامی کارەکانی لەوەیە بەرەوە ئەنجامێکی خراپی بەرێت، لیگەرێ یەکەم جار ئەزموونی کەوتن بکات. دواتر بۆ هەمیشە تێدەگات، کە بە چ جۆرێک کارەکانی ئەنجام بدات و نشوست نەبینێت\nیەکێکی تر لە پەیامەکان کە کۆرساوا ئەیگەیەنیت، بریتیە لەوەی کە مرۆڤ هەرکات ترس بۆ سەر گیانی پەیدا دەبێت، ئەوا مێشکی مەودای بیرکردنەوەی زۆر تەسک دەبیتەوە، بە جۆرێک بە کەمترین شڵەژاندن، ئەتوانیت هەر کارێک ئەتەویت پێی ئەنجام بدەیت. بە هەمان شێوە  یەکێک لە دیمەنەکان، سانجیورۆ ئەیەوێت پەیام بۆ سەربازەکانی بنێرێت بۆ هێرش کردن، پێویشتە گولێکی ئەمیلیا بە جۆگەیەک ئاودا بینیرێت بۆ سەربازەکانی، بەڵام لەوکاتەدا دەست بەسەرە و بە چەند شڵەژاندنێکی کەمی ئەو سەربازانەی چاودێری ئەکەن، وا ئەکات کە ئەوان خۆیان پەیام بۆ سەربازانی سانجیورۆ بنێرن\nبە گشتی فیلمەکە پێکهاتەیەکی تەواو نایابی هەیە. هەمووڕوداوەکان وەک ئەڵقەی زنجیرێک پێکەوە بەستراون، کەمترین کەموکوڕی لە سیناریۆ و گونجاندنی ئەکتەرەکان بە ڕۆڵەکانیانەوە بەدی ناکەیت، سەرباری ئەوەش بە تەواوی کلتورێکی جوانی یابانی ئەبینیت لە فیلمەکەدا، چ لە رووی جلو بەرگ، چ لە رووی سەربازی سامۆڕای، وە ئەو رێکارانەی کە وڵاتی یابانی بە جیهان ناساندووە"
  },
  {
    "id": 230,
    "p": 230,
    "idPoster": "https://lh3.googleusercontent.com/cPTmLIGWUhRxCn3v15DRJBL1CKbZF3do18MKPg3iIAxpNRCqLAl64rKMk2InKdQFZs6ueagFkOBPE2R-lawQ8a0ncrkYZWSimz5wvFNRq32tAfUC6xcIDTHVruSFK2EQfL7CBuwt2Q=w2400",
    "typeFilm": "film",
    "typeTop": "top",
    "memberNameEnglish": "pola-fazl",
    "title": "Paths of glory 1957",
    "photo": "Pathsofglory1957.jpg",
    "writingN": "پۆڵا فازڵ",
    "nameF": "ڕیگاکانی شکۆمەندی ١٩٥٧",
    "description": "\nشیکردنەوەی فیلمی رێگاکانی شکۆمەندی\nلە ٣ی ئەوگەستی ١٩١٦ لە سەروبەندی جەنگی جیهانی یەکەمدا، جەنگی نێوان هەردوو وڵاتی فەڕەنسا و ئەڵمانیا دەستی پێکرد، هێزەکانی ئەڵمانیا بە نزیکەیی هەژدە میلی پێشەڕویان کرد تاکو بچنە نێو پاریسی پایتەختەوە\nفیلمی (ڕێگاکانی شکۆمەندی) دەرهێنەری مەزن (ستانلی کیوبریک) باس لە ڕووداو و دەرئەنجامەکانی یەکێک لەو هێرشانە دەکات، فەڕەنسیەکان ئەیانەوێت لە ماوەی دوو ڕۆژدا بەندەری ئاینتهێل بگرنەوە، بەو مەبەستەش فەرمان بە جەنەرالێک ئەکەن کە سەرکردایەتی سەربازەکانی بکات و ئەم ئەرکە بەجێبهێنێت، بەلام لەبەر سەختی جەنگەکە ناتوانێت سەرکەوتوو بێت و بۆ پاراستنی ناوی خۆی  شکستەکە ئەخاتە سەر شانی سەربازەکانی. یەکێک لە عەقیدەکانی دەستەکەی بەرهەڵستی دەکات لە دادگای سەربازی\nمرۆڤ هەرچەندە شکۆمەند و نیشتیمان پەروەر بێت هەمیشە حەزی پارە و دەسەڵات ئەتوانێت گۆڕانکاری لە دەروونی بکات، بەرچاو تەنگی بکات بە جۆرێک زۆر لای ئاساییەبێت کە یاری بە ژیانی چەندین کەس بکات. ژەنەرال مۆرۆ لەم فیلمەدا یەکێک لە سەنگین ترین ژەنەرالەکانی پاریس و وڵاتی فەرەنسا دەردەکەوێت،  بەڵام دوای ئەوەی بە بن گوێیا ئەخوێنین کە لەکاتی سەرکەوتندا پلەی بەرز دەکرێتەوە، بێ ئەوەی گوێ بە ژیانی سەربازەکانی بدات ئەرکەکە قبول دەکات. لە کاتێکدا باش ئاگادارە کە بەهۆی جەنگە یەک لە دوای یەکەکان، تەواوی سەربازانی سەر بە دەستەکەی ماندوون و شەکەتن.  سەرباری ئەوەش لە کاتی جەنگەکەدا چەندین فەرمانی سەیر و سەمەرە دەردەکات کە یاریەکی زۆر خراپ بە ژیانی سەربازەکانی دەکات، لە کۆتاییدا لەسەر کەسایەتی خۆی ئەکەوێت\nلە هەمان کاتا هەمیشە مرۆڤە خاوەن کەسایەتی و سەنگینەکان لەو کاتانەیا هەڵوێتسیان هەیە، ویژدان قبووڵی ناکات کە لەئاست ئەم نادادیەدا هیچ بەرپەرچدانەوەیەکیان نەبێت، تەنانەت ئەگەر ببێتە هۆکاری مەترسی بۆ سەر ژیانیان\nعەقید داکس یەکێک لە فەرماندەکانی یەکەی 701  لە کاتێکدا ئاگادار کرێتەوە، لە بەتالیۆنەکەیدا پێویستە لەو سێ کەرتەی بەردەستی هەریەک سەربازێک هەڵبژێرن، بۆ ئەوەی دادگایی بکرێن بە تاوانی ترسنۆکی و هەڵهاتن لە بەرەکانی جەنگدا، راستەوخۆ نارەزایی دەردەبڕێت و ئەبێت بە پارێزەریان لە دانیشتنی دادگادا. بەڵام دادگا لە هەر وڵاتێک بێت، یاخود بێ پەڕاو بێ تۆمارکردن بێت ئەوە هەمیشە سەرئەنجامی بریتیە لە پشتگیری  دەسەڵاتداران\nفیلمەکە یەکێکە لەو فیلمانەی کە چەندێک لە ڕووداوەکانی بە دڵی بینەر نابێت، تاکوو چەندین کاتژمێر دوای فیلمەکەش چەند پرسیارێک لە مێشکی بینەردا دەهێلێتەوە، بە جۆرێک ئەتوانی چەندین وەڵام یاخود چەندین کۆتایی بۆ فیلمەکە دابنێیت لە مێشکی خۆتدا. ورووژاندنی ژیان و مردن، بەرهەمهێنانی مرۆڤی تەماحکار و مرۆڤی بەئەمەک لە کۆمەڵگادا، یاری کردنی سیاسیەکان بەرامبەر بە ژیانی مرۆڤایەتی، لە ژێر چەندین ناوی جیاجیادا،  هەموو ئەمانە لە هزر و خەیاڵەکانی ستانلیەوە گۆراوە بۆ بەرجەستەکردنێکی نایابی بەردەم کامێرا کە هیچ کات لەبیر ناکرێت"
  },
  {
    "id": 231,
    "p": 231,
    "idPoster": "https://lh3.googleusercontent.com/jYB1ynmqLrx6qBQG6J3KtmGhj6nVNoSYkiFKHW_v1pTY2PtIXUcwsm_mOGlFiXzLV5pWr6IWScx3ThDcFnnC4VTb8d-3sADj9ekAckdi-chToE0PI7ybEEQZtirOTgIT444iWMyPOQ=w2400",
    "typeFilm": "film",
    "memberNameEnglish": "pola-fazl",
    "title": "Dances with wolves 1990",
    "photo": "Danceswithwolves1990.jpg",
    "writingN": "پۆڵا فازڵ",
    "nameF": "سەماکردن لەگەڵ گورگەکان ١٩٩٠",
    "description": "\nفەلسەفەی فیلمی سەماکردن لەگەڵ گورگەکان\n فیلمەکە یەکێکە لە فیلمە ئەمریکیەکان، لە ژانەری خۆرئاوایی/درامیە و لە دەرهێنان و ڕۆڵگێڕانی ئەکتەری بەناوبانگ(کیڤن کۆستنەر)ە\nچیرۆکی فیلمەکە باس لەسەربازێکی ئەمریکی ئەکات کە بۆ جەنگ دژی هیندیە سورەکان ئەنێردرێتە سەربازگەیەک، دواتر بەچەند هۆکارێک پەیوەندی لەگەڵ هیندیە سورەکان ئەبەستێت\nلەم ڕۆژگارەی فیلم و سینەمادا ڕێژەیەکی کەمی خەڵکی ئەبینی کە بتوانن چوار کاتژمێر بەدیار دیمەنەکانی فیلمێکەوە ئۆقرە بگرن، خەیاڵیان لەسەر ڕووداوەکان بمینێت، بتوانن هەم چێژ وەرگرن، هەم لە پەیامەکانی فیلمەکە تێبگەن. بەڵام ئەم فیلمە جیاوازە، ئاڵودەت ئەکات، واتلێدەکات پێشنیار بۆ ڕووداوەکانی دواتر بکەیت بەڵام هەمیشە جیاواز لەوە دەبینی کە پێشبینیت کردووە\nلەم ڕۆژگارەی فیلم و سینەمادا ڕێژەیەکی کەمی خەڵکی ئەبینی کە بتوانن چوار کاتژمێر بەدیار دیمەنەکانی فیلمێکەوە ئۆقرە بگرن، خەیاڵیان لەسەر ڕووداوەکان بمینێت، بتوانن هەم چێژ وەرگرن، هەم لە پەیامەکانی فیلمەکە تێبگەن. بەڵام ئەم فیلمە جیاوازە، ئاڵودەت ئەکات، واتلێدەکات پێشنیار بۆ ڕووداوەکانی دواتر بکەیت بەڵام هەمیشە جیاواز لەوە دەبینی کە پێشبینیت کردووەلەم ڕۆژگارەی فیلم و سینەمادا ڕێژەیەکی کەمی خەڵکی ئەبینی کە بتوانن چوار کاتژمێر بەدیار دیمەنەکانی فیلمێکەوە ئۆقرە بگرن، خەیاڵیان لەسەر ڕووداوەکان بمینێت، بتوانن هەم چێژ وەرگرن، هەم لە پەیامەکانی فیلمەکە تێبگەن. بەڵام ئەم فیلمە جیاوازە، ئاڵودەت ئەکات، واتلێدەکات پێشنیار بۆ ڕووداوەکانی دواتر بکەیت بەڵام هەمیشە جیاواز لەوە دەبینی کە پێشبینیت کردووە\nمرۆڤی ئەمڕۆ ئەگەر زۆریش بژی، هەر لە نزیکەی سەد ساڵ تێپەڕ ناکات. ئەگەر ڕۆژێک بتوانێت خاڵی گەیشتنی بە ئاسودەییەوە بدۆزێتەوە ئەوا زۆر بە زەحمەت ئەتوانێت دەسبەرداری ببێت سەرباری هەر ڕێگریەک کە بۆی دروست ئەبێت هەمیشە ئەوە بزانە کە هەرکات باس لە خراپی و ناپەسەندی کەسێک یاخود کۆمەڵەیەک کرا، دوای لێکۆڵینەوەو تێکەڵ بوون لەگەڵیدا، بۆت دەردەکەوێت کە زۆربەی ئەو شتانەی کە گوێبیستی بوویت دەربارەیان هەڵە بووە. هەموو چینێک لەم جیهانەدا مافی خۆیەتی بەرگری لە ژیان یاخود بەرژەوەندیە باڵاکانی خۆی بکات. هەندێک گەل و نەتەوە هەن لەم جیهانەدا کە بەهۆی زۆری خراپەکاری بەرامبەریان ناچار بەوە بوون زۆر لەوە خراپتر دەرکەون کە لە دەرون و ناخی خۆیاندا هەن، کاتێک تۆ دەسدرێژی دەکەیتە سەر هەست و خاکی نەتەوەیەک چاوەڕوانی ئەوە ببە کە زۆر لەوە خراپتر وەڵامت بدەنەوە کە بیرت لێکردۆتەوە. چونکە مرۆڤی ڕەسەن هەرگیز بەو جۆرە ناژی کە تۆ بتوانیت کۆنتڕۆڵی بکەیت.لە کۆتاییدا ئەوە بزانە کە هەر جۆرە گیاندارێک لە جیهاندا جا مرۆڤ، لەهەر گەل و نەتەوەو جوگرافیایەک بێت، یان ئاژەڵ بێت، شایانی ئەوەن پەیوەندیان لەگەڵ ببەسترێت و توانای ئەوەیان هەیە هەستی تەنیایی لە ناخی مرۆڤدا بڕەوێننەوە"
  },
  {
    "id": 232,
    "p": 232,
    "idPoster": "https://lh3.googleusercontent.com/C-H9ISzihUFUCu5LGNrDqm2h0OduU8Jr1i3l31pYUVHbiCLT2u-cUA1QTOiIlVyzLzrw5P-aChoYmfzNgx8VcjQ2Kvf1aFWcDwk7PCO7hEBOaB0dYphyj65KjvuqqbxnkremlV_QxQ=w2400",
    "typeFilm": "film",
    "typeTop": "top",
    "memberNameEnglish": "pola-fazl",
    "title": "the good the bad and the ugly 1964",
    "photo": "thegoodthebadandtheugly1964.jpg",
    "writingN": "پۆڵا فازڵ",
    "nameF": "باشەکە، خراپەکە هەروەها ناشرینەکە ١٩٦٤",
    "description": "\nخوێندنەوەیەک بۆ فیلمە نایابەکەی دەرهێنەری بەناوباگ سێرجیۆ لیۆن\nفیلمێکی ئەمریکیە، لەلایەن دەرهێنەری بەناوبانگ سێرجیۆ لیۆنەوە کاری دەرهێنانی بۆکراوە و لەسەر شێوازی وێسترن واتە خۆرئاوایی دەرهێنراوە، باس لە سێ کەس دەکات، لە سەرووبەندی جەنگی ناوخۆی ئەمریکا هەوڵی دۆزینەوەی بڕێکی زۆر پارەی حەشاردراو دەدەن\nسەرەتا وەک باسێک لەسەر فیلمەکە ئەمەوێ بڵێم، ئەم فیلمە دەنگدانەوەیەکی باشی بەدوای خۆیدا هێنا لە سینەمادا وە پلەو پایەی فیلمە خۆرئاواییەکانی بەرزتر کردەوە، وایکرد بینەر زیاتر گرنگی بەو جۆرە فیلمانە بدات. هۆکارەکەشی بۆ ئەوە دەگەرێتەوە هەرچەند ئەم فیلمە درێژکراوەی زنجیرە فیلمێکی هاوشێوەی خۆی بوو، بەڵام لەگەڵ ئەوەشدا بینەر ئەیتوانی زۆر بە تەواوی لە چیرۆک و ڕووداوەکانی ناو فیلمەکە تێبگات. بەو مانایەی کە بینەر پێویستی بەوە نەبوو کە بۆ تێگەیشتن لە چیرۆکی فیلمەکە، پێویستی بە سەیرکردنی فیلمەکانی پێشووی سەر بە زنجیرە فیلمەکە هەبێت، وە بەژداری کردنی ئەکتەری بەناوبانگ کلینت ئیەستود زیاتر فیلمەکەی بەهێز کردبوو چونکە ئەم ئەکتەرە بە ڕۆڵگێڕان لە فیلمە خۆرئاواییەکاندا ناوبانگێکی شاهانەی بۆخۆی دەستەبەر کردبوو\nسەرەتا وەک باسێک لەسەر فیلمەکە ئەمەوێ بڵێم، ئەم فیلمە دەنگدانەوەیەکی باشی بەدوای خۆیدا هێنا لە سینەمادا وە پلەو پایەی فیلمە خۆرئاواییەکانی بەرزتر کردەوە، وایکرد بینەر زیاتر گرنگی بەو جۆرە فیلمانە بدات. هۆکارەکەشی بۆ ئەوە دەگەرێتەوە هەرچەند ئەم فیلمە درێژکراوەی زنجیرە فیلمێکی هاوشێوەی خۆی بوو، بەڵام لەگەڵ ئەوەشدا بینەر ئەیتوانی زۆر بە تەواوی لە چیرۆک و ڕووداوەکانی ناو فیلمەکە تێبگات. بەو مانایەی کە بینەر پێویستی بەوە نەبوو کە بۆ تێگەیشتن لە چیرۆکی فیلمەکە، پێویستی بە سەیرکردنی فیلمەکانی پێشووی سەر بە زنجیرە فیلمەکە هەبێت، وە بەژداری کردنی ئەکتەری بەناوبانگ کلینت ئیەستود زیاتر فیلمەکەی بەهێز کردبوو چونکە ئەم ئەکتەرە بە ڕۆڵگێڕان لە فیلمە خۆرئاواییەکاندا ناوبانگێکی شاهانەی بۆخۆی دەستەبەر کردبوو\nهەرگیز بیرت کردۆتەوە کە تۆ لە ژیاندا چەندە قوربانیت داوە تاوەکو بڕێک پارە بەدەست بهێنیت؟!\nمرۆڤ کاتێک هەست دەکات کە شتێک هەیە ئەتوانێت تەواوی ژیانی بگۆڕێت، ئەوە ئامادەی هەموو قوربانیدانێکە. هەمووشمان ئەزانین کە لە ئێستا و لە ڕابردوو داهاتووشدا هەمیشە هۆکاری زۆربەی خۆشبەختیەکان پارەیە. دەی بۆچی لامان سەیربێت کە ئەبیستین مرۆڤ لەسەر بەدەستهێنانی بڕێک پارە مرۆڤێکی تر بکوژێت! هەمیشە ئەوە بزانە کە مرۆڤ بونەوەرێکی هێندە چاوقایمە کە بۆ بەدەستهێنانی پارە لای ئاساییە، گیانی مرۆڤێکی تر بکێشێت، دوژمنی دوێنێی لێ ببێت بە هاورێ ئەمڕۆ، وە بە پێچانەوەشەوە\nتۆ نازانیت لە ژیانەکەی تر ئەچیتە بەهەشت یان دۆزەخ، بەڵام بە بەدەستهێنانی پارە دڵنیابە ئەم ژیانەت ئەبێت بە بەهەشت!\nتۆ نازانیت لە !ژیانەکەی تر ئەچیتە بەهەشت یان دۆزەخ، بەڵام بە بەدەستهێنانی پارە دڵنیابە ئەم ژیانەت ئەبێت بە بەهەشت\nلە هەمان کاتدا ئاگادارت ئەکاتەوە، متمانە یەکجار لەسەر کەسێک لەدەست ئەچێت، هیچکات ئەوەندە گێل مەبە، هەمان کەس بە هۆی چەند یارمەتیەکی کەمەوە دووبارە متمانەت بەدەست بهێنێتەوە، چونکە زۆر بە ئاسانی سود لە خۆشباوەڕیت وەرئەگرێت و زۆر بە ئاسانی ئەتوانێت لە کاتێکدا کە هەرگیز بیرت لای نییە، هەرەست پێ بهێنێت\nیەکێک لەو هۆکارانەی، بینەر سەرسام ئەکات ئەوەیە کە ڕوونی ئەکاتەوە، هەڵبژاردنی ژیانی تەنهایی هێندە ئاسان نییە بۆ کەسێک کە پێشتر پەیوەندی جۆراوجۆری هەبووبێت، جا ئەو پەیوەندیە هاوڕێیەتی بێت، یاخود خۆشەویستی.هەمیشە ڕووداوەکانی ڕابردوو ئەبێتە هۆی ئەوەی ئەو کەسانەی پێشتر پەیوەندیت لەگەڵیان هەبووە و ئێستا لە !ژیانتدا نەماون، لە داهاتوودا بێنەوە سەر ڕێگات\nلەوانەیە بە ژیانت قەرزاری یەکێک بیت، یاخود کینەیەک دووبارە ڕووبەڕووی ئەوانت بکاتەوە، یاخود لەوانەیە کۆمەڵە مرۆڤێک هەبن، بەبێ تۆ ژیانیان بە شێوەیەکی ئاسایی و سروشتی نەڕوات بەڕێوەو و تۆ سەرچاوەی گوزەران، دارایی، ئارامی دەروونی، بیت بۆیان بێ ئەوەی خۆت هەستت پێکردبێت کە بوونی تۆ لە ژیانی ئەواندا چ گرنگیەکی هەیە\nلە کۆتاییدا هەمیشە بیربکەوە و ئاگاداربە، ژیانکردن لەگەڵ ئەو مرۆڤانە زۆر گرانە کە ئامادەن بتکەن بە قوربانی بۆ بەدەستهێنانی ویستەکانیان!. ئەگەر ناتوانیت لە کۆڵی خۆتیان بکەیتەوە، لانیکەم لێیان دووربکەوە"
  },
  {
    "id": 233,
    "p": 233,
    "idPoster": "https://lh3.googleusercontent.com/LoCGjiWlJS_mo4LAPe_5UzQBX9Vy_4t7uZ3qYKr_C5PfSLKQrImjN0A0lIl_JVXDd5jrUvlYuQFWThxzHKvRtMZ7UMim7loXgb3D2jtK0rhAZlUBg096QR0lFRAnh1OeAxL3d_n5cw=w2400",
    "typeFilm": "film",
    "typeTop": "top",
    "memberNameEnglish": "pola-fazl",
    "title": "The intouchables 2011",
    "photo": "Theintouchables2011.jpg",
    "writingN": "پۆڵا فازڵ",
    "nameF": "دوورخراوەکان ٢٠١١",
    "description": "\nشیکردنەوەی فیلمی دوورخراوەکان\nفیلمێکی فەرەنسیە، لە لایەن هەردوو دەرهێنەر (ئۆلیڤەر ناکاچێ و ئێرێک تۆلێدانۆ) دەرهێنراوەو، لە چیرۆکێکی ڕاستەقینەوە وەرگیراوە. فیلمەکە بە یەکێک لە باشترین فیلمەکانی سینەمای فەڕەنسی ناوزەند کراوە.لە باشترین ٢٥٠ فیلمدا ریزبەندی  ٣٥ی گرتووە\nفیلمەکە باس لە گەنجێکی ڕەشپێستی بێکار دەکات،  لە یەکێک لە گەڕەکە هەژارنشینەکانی پاریس دەژی. دوای ناکۆکی لەگەڵ دایکیا لە ماڵەوە دەردەکرێ و بە دوای کاردا دەگەڕێ، تاکو دەبێت بە چاودێری پیاوێکی زەنگین. ئەویش لە ڕوداوێکدا توشی ئیفلیجی هاتووەو هەر چوار پەلەکانی لە کار کەوتوون\nهەندێک جار مرۆڤ پێویستە لە جیهانی بیرکردنەوەو کارەکانی کەسانی دیکە بڕوانێت، تاکو بۆی دەربکەوێت، ئەو جیهانەی ئەوی تێدا دەژیت لە چی کەمە. هەر یەک لەمرۆڤەکان، لەگەڵ ئەوەی زۆربەی ژیانیان لە ڕۆتینا بەسەر دەبەن، بەڵام جیهانی جیاواز و خەیاڵی تایبەت بە خۆیان هەیە. ئەی ئەگەر لەناکاو ئەو خەیاڵانە ببن بە ڕاستی؟ ئاخۆ ئەوە ئەو کاتەیە کە دروون و ڕۆحمان تێیدا ئاسودە ئەبێت؟ ئاخۆ دنیای سەرمایەداری و زەنگینی، ئەتوانی هێندەی مرۆڤێک ئەو پێویستیە ڕۆحیەمان بۆ دەستەبەر بکات؟ لەوانەیە ڕێگا خۆشکەر بێت، بەڵام باوەڕناکەم هێندەی مرۆڤێک ئەتوانێت لێت تێبگات و ویستە ڕۆحیەکانت جێبەجێبکات، مادەش ئاوا بتوانێت. چارلی چاپڵن دەلێت: (ئەوانەی پارەیان نییە هەژارن ، بەڵام ئەوانەی تەنها پارەیان هەیە هەژارترینن)\nکاتێک کەسێکی سەرکێش و سەرەڕۆ، زۆربەی کاتەکانی ژیانی لە سەر شەقامەکان و لەگەڵ کەسانی لارێ بەسەر دەبات، وە لە ناکاو تێکەڵ بە خانەوادەیەکی زەنگین و بە پرێنسیپ ئەبێت، لەوەش زیاتر پێویستە مامەڵە لەگەڵ کەسێکدا بکات، کەم ئەندامە و دەرونیەن داڕوخاوە،  زۆر زەحمەتە بتوانێت بیرکردنەوە و ئاکارەکانی بگۆڕێت. بۆیە گرنگە ئەگەر نەشتوانێت وەک ئەوان بیر بکاتەوە، وە کردارەکانی بە دڵی ئەوان بێت، ئەوا وابکات کە ئەوان وەک ئەم بیر بکەنەوە، دڵخۆشی لە شتە سادەکانا ببینن و هەموو کردارێک زۆر بە هەند وەرنەگرن\nوە ئەوەی زیاتر گرنگە ئەوەیە کە چۆن بتوانیت هیوا بۆ کەسێکی کەم ئەندام بگێڕیتەوە، وای لێبکەیت بتوانێت چێژ لەو شتانە وەربگرێت کە بە تەواوی ژیانی، لەبەر کۆت و بەندی سەرمایەداری لەمسی نەکردوون و چێژی لێ نەبینیوون\nپەیامی فیلمەکە  بە کورتی لە دەورووبەری بە سادە وەرگرتنی ڕوداوەکان، وە دەرئەنجامەکانیان لەگەڵ گەڕاندنەوەی هیواو خەندە، بۆ کەسە بێئومێدەکانی ژیان دەسورێتەوە. کە هەندێک کەس هەژاری و نەبوونی مادە و سەرمایە، چۆن تەنگی پێ هەلچنیون و خەریکە  تەواو بێ ئومێد ئەبن لە ژیان. لە هەمان کاتا مرۆڤانێک فەرمی بوونو  ئاکارەکانی زەنگین بوون، چۆن ڕێگای زۆرێک لە دڵخۆشیەکانی لێ گرتون، وە ناتوانن لەبەر ناوبانگیان، جێژ لەو خۆشیانە ببینن کە زۆر بە سادەیی و ئاسانی بەدەس دێن"
  },
  {
    "id": 234,
    "p": 234,
    "idPoster": "https://lh3.googleusercontent.com/Wallnv2yczaCld_egdJSxv6G79spRdH4YTcqwFxSkGrooYV7saachoO54C16YuoA0Eg7nAFjfpzzUay0zw5yyn4PMozb8u5Hsh39k_c1Lt-lftOQDxusIY710EHYmcPkR3Zt52ZVIg=w2400",
    "typeFilm": "film",
    "typeTop": "top",
    "memberNameEnglish": "pola-fazl",
    "title": "on the waterfront 1954",
    "photo": "onthewaterfront1954.jpg",
    "writingN": "پۆڵا فازڵ",
    "nameF": "لە ڕۆخی دەریا ١٩٦٤",
    "description": "\nتێڕوانینێک بۆ مەبەستەکانی ئیلیا کازانی دەرهێنەر لەم فیلمەدا\nفیلمی  (لە ڕۆخی دەریا ) لە ساڵی (١٩٥٤) لە لایەن دەرهێنەری بەناوبانگ (ئیلیا کازان)ەوە دەرهێنروە. بە رۆڵگێڕانی کاستێکی بە  ناوبانگ، لەوانە (مارلۆن براندۆ)، (لیۆ جاکۆبی) و (ئێڤا ماریسەینت)\nتۆی بینەر کاتێک تەماشای فیلمەکە ئەکەیت، ڕاستەوخۆ ڕۆ ئەچیتە ناو ڕوداوەکانی فیلمەکەوە. چونکە هەر لە سەرەتاوە بە ڕوداوی کاریگەری درامی، تراژیدی دەست پێدەکات\nفیلمەکە باس لە ئەندامێکی دەستەی شەرکەر دەکات، وا لە کرێکارانی بەندەرێکی کەشتی گوێزەرەوەی شتومەک ئەکات، دژی سەرۆکە گەندەڵەکەیان بوەستنەوە کە بۆتە هۆکار بۆ مردنی چەندان کرێکار\n(تێری ماڵۆی) ئەندامێکی دەستەی شەرکەرە، لەگەڵ براکەیا کار بۆ (جۆنی فرێندلی) ئەکەن کە سەرۆک مافیا و بەڕێوەبەری بەندەری وەتەرفرەنتە. تێری دەستی ئەبێت لە مردنی یەکێک لەو کرێکارانەی بەندەرەکە، کە ویسویەتی شاهێدی دژی سەرۆکی بەندەرەکە بدات. بەڵام ڕوداوەکان بە ئاڕاستەیەکی تردا دەگۆڕێن، کاتێک تێری عاشقی خوشکی ئەو کەسە ئەبێت کە دەستی لە مردنیدا هەبووە\nفیلمەکە بە گشتی باس لەسەر کاریگەریەکانی (ئاین، خۆشەویستی، ویژدان) ئەکات لەسەر ڕەفتارەکانی مرۆڤ.  ئاین چۆن ئەتوانێت کاریگەری لەسەر مرۆڤ هەبێت، کە وابکات  هەڵوێستی هەبێت بەرامبەر بە کاری خراپە\nبەدرێژایی مێژوو هەموو ئاینەکان کە هاتوون پاش ڕاگەیاندنی ئامانجە سەرەکیەکەیان، یەکسەر فەرمانی ئەوەیان بە مرۆڤ داوە کە چاکە بکات و دورکەویتەوە لە خراپە. هەر ئاینێکیش چاکە و خراپەی بە جۆرێک لێکداوەتەوە، بەڵام هەموو ئاینەکان کۆکن لەسەر ئەوەی، گیانی مرۆڤ پیرۆزە وئازاردانی خوازراو نییە\nدووەمینیان ویژدانە. ویژدان کاریگەریەکی دەرونیە،  هەمیشە مرۆڤ ئاگادار ئەکاتەوە لە کردارەکانی، وە ڕێنمونیان ئەکات لە بە ئاگا هاتنەوەی شتەکان. مرۆڤ کە ویژدانی ڕێگری نەکرد لە قبوڵکردنی خراپەکاری، ئەوا لەگەڵ هەندێک ئاژەڵدا هیچ جیاوازی نییە\nسێیەمینیان خۆشەویستیە،  ئیلیا کازانی دەرهێنەر زۆر جەختی لەسەر کردۆتەوە لە فیلمەکەدا. ئێمە هەمیشە عەشق و خۆشەوستیمان لە ڕووە ناسکەکەیەوە بۆ وێنا کراوە، بەڵام دەرهێنەر لەم فیلمەدا بۆمان ڕوون دەکاتەوە، عەشق چۆن ئەتوانێت مرۆڤی شۆڕشگێڕ دروست بکات و گیانی خۆی بخاتە مەترسیەوە، دژی دەست درێژکاری و مافیاگەری چەند کەسێک، کەوا ژیانی چەندین کرێکار و تەنانەت براکەی خۆشی، لە دەستی ئەواندایە. چۆن بیرو باوەڕی ئاینی و ئایدۆلۆژی ئافرەتێک بگۆڕێت،  لە کونجی کلێساوە بۆ باوەشی پیاوێکی ڕەوانە بکات، کە دەستی هەبووە لە مەرگی براکەیدا\nهەموو ئەمانە وایان کرد، تێری مالۆی لەدواییدا خۆی شاهێدی لەسەر گەندەڵیەکانی بەڕێوەبەری بەندەرەکە بدات، وە نەترسێت لە گیانی خۆی. وە لە هەمان کاتدا توانی وابکات کە هەر یەک لە کرێکارەکانی بەندەرەکە، کە پێشتر لەبەر گیانی خۆیان ئامادەی کەمترین هەڵوێست بوون بەرامبەر بە بەڕێوەبەرکەیان، بتوانن هەڵوێست وەربگرن و کۆتایی بە دەسەڵاتی ئەو بهێنن لەسەر بەندەرەکە\nفیلمەکە لە ڕووی ئەکتیگ و ڕۆڵگێڕانەوە نایابە و براوەی ١٢ خەڵاتی ئۆسکارە. لەسەرو هەموویانەوە، باشترین ئەکتەر و خانمە ئەکتەر لەگەڵ باشترین فیلم و باشترین دەرهێنەر"
  },
  {
    "id": 235,
    "p": 235,
    "idPoster": "https://lh3.googleusercontent.com/xDIWSNpBQ4Jx47j7oLPFEVYaaZ77G4v7370cPf0RbD5YgCzimNKzXK3YJ2tCvQ5_Ji2b14MbD3g9WR6ze25hNavePITbTJW4LU8auYXSBdlFbmpIqaUjOzt3oFsw_3dtcYvNKkbkEA=w2400",
    "typeFilm": "film",
    "memberNameEnglish": "pola-fazl",
    "title": "The lizard 2004",
    "photo": "Thelizard2004.jpg",
    "writingN": "پۆڵا فازڵ",
    "nameF": "مارمێلکە ٢٠٠٤",
    "description": "\nشیکردنەوەی فیلمی مارمێلکە\nفیلمێکی ئێرانی دەرهێنەر (کەمال تەبرێزی) ە، و لە نواندنی ئەکتەری بەناوبانگ (پەروێز پەستوری) ە\nفیلمەکە لە چەشنی کۆمیدی/درامیە و خاوەنی چەندین خەڵاتی ناوخۆیی و بیانیە\nچەشنی ئەم فیلمانە بۆ کۆمەڵگای ڕوون ئەکاتەوە، مرۆڤەکان چۆن ئەتوانن بازرگانی بە فکر و شتە پیرۆزەکانی کۆمەڵگاوە بکەن، وە بە ئاسانی لەو ڕێگایەوە هەڵیان بخەڵەتێنن و بگەن بە ئامانجەکانی خۆیان. مرۆڤ هەرکاتێک ستێکی پیرۆز کرد، کە بە بۆماوەیی و لە تێروانینی کەسانی تر بێت، گوێ نادات بەوەی ڕاستە یاخود هەڵە، هەمیشە بە گرنگیەوە تێیدەڕوانێت. بۆیەش کەسانی بازرگان بە بنەما پیرۆزەکانی کۆمەڵگاوە زۆر بە سانایی ئەتوانن هەم کۆمەڵگا و هەم مرۆڤەکانش هەڵبخەڵەتێنن، چونکە ئەزانن کەمترین ڕێگریەکیان لەو لایەنەوە توش دەبێت\nلە ڕۆژگاری ئەمڕۆدا چەندین مرۆڤ هەن بازرگانی بەو شتە پیرۆزانەوە ئەکەن، جا ئاین بێت یاخود سیاسەت و هونەر، کە ئەمانە هەموویان چەندین کەسیان گیرۆدەی خۆیان کردوە و واین لێکردوون بە هێڵی سوریان دابنێن\nزۆرێک لە مرۆڤەکانی ئەمڕۆ هەر کە بەرژەوەندی خۆیان لە کارێکا دۆزیەوە، گوێ نادەن بەوەی کە ئەم کارە لەوانەیە سەرەنجام زیانی بۆ چەند کەس هەبێت، یاخود چەند کەس لەم روانگەیەوە زیانی پێدەگات\nلە لایەکی ترەوە ئەم فیلمە بۆت ڕوون ئەکاتەوە، چەند کەس بێ ویست و خولیای خۆیان پەیوەست کراون بە کارێک یاخود فکرێکەوە، کە هیچ حەزێکیان بۆی نیه. کۆمەڵگای ئەمرۆ گوێ نادان بەوەی کە مرۆڤ توانا و خولیای بۆ چ جۆرە کارێک هەیە، بەڵکو تەنها جەخت لەسەر سامان و ناوبانگ ئەکاتەوە. زۆر باشیش ئەزانێ حەز و خولیای تاک لەگەڵ  ئەو کارەی پێوەی پەیوەست کراوە زۆر لەیەکدی جاوازن، ئەمەش وا ئەکات حەم توانای تاک بە فیڕۆ بڕوات لەو لایەنەی کە حەزی پێیەتی، هەمیش ئەو کارەی پێوەی پەیوەست کراوە بەشێوەیەکی باش بەڕێوە نەچێت\nلە لایەنێکی ترەوە گێلی و ساویلکەیەیی ئەو کۆمەڵگایانە دەردەخات، کە لە ڕووە ئاینی و کلتوریەکەوە هیچ ڕۆشنبیریەکیان نییە، وە زۆر بە ئەسانی ئەتوانی دەست بەسەر خەیاڵەکانیانا بگریت و ئەوەی دەتەوێت لێیان دەربێنی\nلە کۆتاییدا هەر کۆمەڵگایەک ئاین، یاخود سیاسیەت و هەر جۆرە فکرێک کە لە ناویدا ڕەنگی داوەتەوە بە ئاسانی و بێ لێکۆڵینەوەو گەیشتن بە سەرئەنجام قبوڵ بکات و پیرۆزی بکات، هەمیشە لەو جۆرە مرۆڤانەی زۆر تێدا هەڵدەکەوێت کە بازرگانی بە پیرۆزیەکانی ئەمانەوە ئەکات"
  },
  {
    "id": 236,
    "p": 236,
    "idPoster": "https://lh3.googleusercontent.com/yZ0Y86ZZOpX8YKzf0iTAze2tqByNN-VAVhkcjOrhGjRwwezTNephDOr8CtKvroK3MKOe5qLgUOd8Lomib1UIfLW85CoOZEYYJt-u11DcxfEE69ldlNfzRPP_UDFSdPEwNPwpvaxV1Q=w2400",
    "typeVariety": "variety",
    "memberNameEnglish": "pola-fazl",
    "title": "The beginning history of germany cinema",
    "photo": "Thebeginninghistoryofgermanycinema.jpg",
    "writingN": "پۆڵا فازڵ",
    "nameF": "مێژوو سەرەتاکانی دەرکەوتنی سینەمای ئەڵمانی",
    "description": "\nبەرچاوخستنی سەرەتای مێژووە پڕشنگدارەکەی سینەمای ئەڵمانی\nسینەمای  ئەڵمانیا لەسەرەتای دروستبوونیدا ڕۆڵێکی گەورەی بینیوە. دیارە سینەمای ھونەری ئەڵمانیا لە لە ڕۆژگارە ناخۆشەکانی دوای جەنگی جیھانی یەکەم گەشەی کرد. ساڵی (١٨٩٥)دا، نزیکەی دوو مانگ لە دوای ئەوەی (برایانی لۆمێر) لە فەرەنسا یەکەمین فیلمی سینەماییان، بەشێوەیەکی ڕەسمی بە نمایش داھێنا. (ماکس و ئەمیل سکلادا نۆڤسکی) لە بەرلین فیلمێکیان نیشانداوە. یەک ساڵ دوای ئەوە ئۆسکار میستەر ئۆسکار مێستەر دەستی بە فیلم سازی کرد. سینەمای ئەم قۆناغەی ئەڵمانیا لە خەیاڵ بێ بەھرە بووە، وە لە ڕووی ھونەریەوە بێبەھا بووە. لەو ساڵانەدا نزیکەی زۆربەی فیلمە نمایشکراوەکان لە ئەڵمانیا بەرھەمی سینەماکانی ئەمریکا و ئیتالیا و فەرەنسا بووە\nلە ساڵی (١٩١٠) ھونەرمەندانی بەرجەستەیی شانۆیی، بە پەیرەو کردنی فەرەنسیەکان ئامادە بوون ھەتا ناویشیان لە فیلمەکاندا دەربکەوێ، لە کاتێکدا ھەتا ئەو سەردەمەش، سینەما لە ئەڵمانیا لای ھەموو خەڵک بە ھونەرێکی بێبەھا ناسرابوو. دوای ئەوە بوو بە ھونەرێکی شایستەو ناسراو. گرینگترین کەسیش کە بووە ھۆی ئەم کارە ( ماکس ڕاینھارد )بوو، گرینگترین ئامادەکار و دەرھێنەری شانۆیی بوو لە ئەڵمانیا، کاریگەری لەسەر سینەمای ئەڵمانیاو جیھان جێھێشت. ھەموو کارەکتەر و دەرھێنەرە ئەڵمانیەکان، جگە لە (فیتس لانگ) لە دەیەی (١٩٢٠) تا سەرەتاکانی (١٩٣٠) قۆناغی زێڕینی سینەمای ئەڵمانیا چالاکیان ھەبوو. لە ژێر چاودێری ئەودا وانەیان دەخوێند و گەشەیان دەکرد. دەرھێنەرانی وەک (مورناو، پللنی ،لۆبێچ)و کارەکتەرەکانی وەک  (یانینگەز، ڕاینەر ، دیتریچ) لەم گروپەن. لە ساڵەکانی دوای جەنگی جیھانی  یەکەم، سەدان ھۆڵی سینەما دروستکران و دوو ستۆدیۆی گەورەی سینەمایی دامەزران. لە کۆتایی جەنگی جیھانی یەکەم ئەڵمانیا  توشی قەیرانی داراییو ئابووری گەورە بوو،  دەیان ساڵ درێژەی کێشا. بەڵام ھەر لەو بارودۆخەدا سینەمای ئەو وڵاتە، توانی خۆی لە دەسەڵاتی سینەمای وڵاتانی ھاوسێی بە دوور بگرێت. لە درێژەی جەنگدا و بەھۆی بوونی ٢٠٠٠ ھۆڵی سینەما و پێویستی سەرگەرم کردنی خەڵک، بەرھەمھێنانی فیلم گەشەی سەندبوو. دامەزراوەی سینەمایی (UFA) کە بە یارمەتی دارایی حکومەت لە ساڵی ١٩١٧ دامەزێنرابوو، ھەتا کۆتایی جەنگی جیھانی دووەم سینەمای ئەڵمانیای خستبوە ژێر دەستی خۆیەوە، دەرھێنەرانی وەک (ئەرنست لۆبیچ ، فریتس لانگ) و ئەستێرەکانی سینەمای وەک(ئەمیل یانینگەز ، پولانگری ) لە ساڵەکانی جەنگی جیھانی یەکەم دا، کارەکانی خۆیان دەسپێکردبوو. لەگەڵ کۆتایی ھاتنی جەنگی جیھانی یەکەم،  قۆناغی زێڕینی سینەمای ئەڵمانیا دەستێ پێکرد. لەم قۆناغەدا کۆمپانیا گەورەکانی فیلم سازی دەستیان بەکار کردن کرد و لەساڵی (١٩٢٢) دا ئەڵمانیا لە ئاستی بەرھەمھێنانی فیلم پلەی دووەمی گرتبوو، لە دوای ئەمەریکا. لەم قۆناغەدا گرنگترین شێوازی فیلمسازی لە ئەڵمانیا  سینەمای (ئێکسپێرسیۆنیستی) بوو، ئەم سینەمایە ھەوڵی ئەدا کە جیھانی نادیاری ناوەوەی مرۆڤ نمایش بکا. گرینگترین بەرھەمی سینەمای ئێکسپێرسیۆنیستی ئەڵمانی بریتی بوو لە فیلمی ( نۆرینگەی دکتۆر کالیگاری) لە ساڵی (١٩١٩-١٩٢٠) لە دەرھێنانی (ڕۆبێرت وەین) کە لە ھەموویاندا ھۆکارەکانی فیلمەکانی ئێکسپێرسیۆنیستی وەک کەشیکی خەیاڵ ئامێز، سێبەری نیگارە گەورەکان و ھێڵەکان و شێوە ئەندازەییەکان بەکارھێنراوە. فیلمەکانی ( لە نێوان جیھانەکان و چارەنوس  ١٩٢١) و ( دکتۆر مابوەزەی قومارباز ١٩٢٢) لە دەرھێنانی فریتس  لانگ بوون ، وە (نۆسفۆراتۆ ١٩٢٤) لە دەرھێنانی (مورناو) ، وە ( دەستەکانی ئۆلارگ) لە دەرھێنانی ڕۆبێرت وەین، وە (مۆدێلەکانی مۆمی ١٩٢٤) لە دەرھێنانی  پللینی، لە بەرھەمی  سینەمای  (ئێکسپێرسیۆنیستی) بوون\nبێجگە لە دەرھێنەرە ناسراوەکان ھونەرمەندانی تریش لە چەسپاندنی سینەمای  ئێکسپێرسیۆنیستی دا ڕۆڵیان ھەبووە. (کارل مایر ) کە فیلمنامە نووس بوو وە (کارل فرۆندۆ، فریتس واگنەر) لە بواری وێنەگرتنی سینەمایی داو، شانۆکارانی وەک (ھەرمان وارم ، واڵتەر ڕویریک، ڕۆبێرت ھارلێت ، ئوتۆھۆنت)لەو کۆمەڵە ھونەرمەندانە بوون.  ساڵی (١٩٢٥) ئێکسپێرسیۆنیستی لە لوتکەدابوو. لە ئەڵمانیا تا چەندین ساڵ، سینەمای ئەم وڵاتە، وه سینەمای جیھانیش کەوتبوە ژێر کاریگەری ئەو شێوازە\nدواتر لە تەنیشت ئەم شێوازەدا شێوەکانی تری فیلم سازی داھێنرا،  لە شێوازانەشدا شاکاری تازە خوڵقابوون، ئەو فیلم سازانەی کە لەدەرەوەی قوتابخانەی ئێکسپێرسیۆنیزم کاریان دەکرد، زۆربەیان و قوتابی ڕاینھارد  و پەروەردەکراوی شێوەکانی شانۆیی ئەو بوون. یەکێک لە بەتواناترین قوبیەکانی ڕاینھارد  (ئەرنسێت لۆبیچ ) بوو. ئەو توانی بە سودوەرگرتن لە شێوەکانی شانۆیی  ڕاینھارد لە زۆربەی فیلمە مێژووییەکان، وە شانۆ گەورەو قەرەباڵغەکان بە سەرکەوتووی کارەکانی بکات. (مادام بوڤاری ١٩١٩) (ئالێن بۆلین١٩٢٠) (شەوێکی عەرەبی١٩٢٠) (عەشقی فیرعەون ١٩٢١)  ھەموویان بەرھەمی (ئەرنسێت لۆبیچ ) بوون. فیلمەکانی (پلیکانەی دواوە ١٩٢١) بەرھەمی (پللینی) بوو. (دوا پیاو ١٩٢٤) بەرھەمی (مورناو) بوو، کە زیاتر بە پەیوەست بوو بە شێوەکانی تری فیلمسازی کە زیاتر بە شانۆوە پەیوەست بوو. ئەم شێوەیە بە دەروون ناسی و لێکۆڵینەوە بە جیھانی ناوەوەی خەڵک خەریک بوو، زۆر گرینگی بە دیکۆر دەدا\n(ئیروین پیکاستۆر) دەرھێنەری گەورەی شانۆی ئەڵمانیا لەسەر سینەمای ئەم وڵاتە کاریگەری زۆری ھەبووە، بە جۆرێک ( شاکاری لانگ ، میترۆپۆلیس ١٩٢٧) لە ژێر کاریگەری شێوە نماێشەکانی پیکاستۆر دەرھێنراون"
  },
  {
    "id": 237,
    "p": 237,
    "idPoster": "https://lh3.googleusercontent.com/Qq48sVjtwHP6PumTVH-KkuZbiVeMAj3lZ44PEsXciMPK1mWC8U9EpPZ9RuqiJTTPSLJ6ZYgiivMw6sz47sb2Aprf8mrUQI1FIywBcqoZGpMXaExvu8WCQIaGXHe1ek7Il-DcZNHChg=w2400",
    "typeFilm": "film",
    "memberNameEnglish": "pola-fazl",
    "title": "The 12th man 2017",
    "photo": "The12thman2017.png",
    "writingN": "پۆڵا فازڵ",
    "nameF": "دوانزەهەمین پیاو ٢٠١٧",
    "description": "\nشیکاریەک بۆ فیلمی بەناوبانگی نەرویجی دوانزەهەمین پیاو\nفیلمەکە یەکێکە لە فیلمەکانی دەرهێنەری بە رەگەز نەرویجی (هارڵد زوارت) وە یەکێکیشە لەو فیلمانەی، ناوبانگێکی باشی لە ساڵی ٢٠١٧ دا پەیدا کرد. فیلمەکە باس لە پیاوێک دەکات بە یاوەری یانزە پیاو، ئەیانەوێت ئەرکێک بەرامبەر بە سوپای نازی بەجێبێنن بەڵام سەرئەنجام تەنیا ئەو دەمێنێتەوە و پێویستە ڕزگاری ببێت. ئەوەی فیلمەکەی تایبەت کردووە ئەوەیە، فیلمەکە لە ڕووداوی ڕاستیەوە وەرگیراوە\nبەگشتی سیناریۆی ئەم جۆرە فیلمانە لەسەر پێکهاتەیەکی ڕەوان بنیاد نراوە، تەواوی ڕووداوەکانی نێو چیرۆکەکە بەیەکەوە بەستراون و ئەمەش وا ئەکات، بینەر لە کاتی تەماشاکردنیدا ڕووداوەکانی لێ ئاڵۆز نەبێت. وە لەجیاتی ئەوە، جۆش و خرۆشێکی تایبەت ئەدات بە بینەر، هەمیشە وا ئەکات چاوەڕوانی ڕووداوەکانی دواتر بێت، لە کاتێکا زۆرجار کۆتایی ئەم جۆرە فیلمانە بۆ بینەر ئاشکرایە\nهەمیشە بیربکەوە کە ژیان هەلێکە و دووبارە نابێتەوە. بۆیە لە پێناویدا، پێویستە چەندەها قوربانی بدەیت، چەندەها ئازار، چەندەها نا ئاسودەیی و تەوژمە گرانە دەروونیەکان بچێژیت. بە تایبەت لە کاتێکدا، هەوڵ و قوربانیدانی چەندەها کەس لەسەر ژیانی تۆ وەستاوە. ئەمیشە ئەوە لە مێشکتدا بچەسپێنە، مرۆڤ بۆ دەرباز بوون لە بارێک کە رووبەڕووی بۆتەوە پێویستی بە هاوکاری کەسانی تر هەیە ئیتر بە خواستی خۆی بێت یاخود مەجبوورکراو بێت، ئەمە یاسای گەردوونە و هیچ عەیبێکی تێدانییە، مرۆڤ لە سەرەتاوە بە کۆمەڵ ژیاوەو لە کار و کردەوەی ئەوانیتردا هەمیشە بەژداری هەبووە، جا بەویستی خۆی بێت یاخوود نا. بەڵام لەم فیلمەدا پێت دەڵێت، جگە لەوکەسانەی کە بە ئاشکرا دوژمنایەتیت ئەکەن ئەگەر بگەویتە حاڵەتێکەوە، کە ژیانت لەسەری وەستابێت، پێوستە هەمیشە بڕوا بدەیتە ئەو کەسانەی کە لە ڕێگاکەدا توشیان ئەبیت. جا ئەگەر بەویستی خۆت بێت یاخود نا، ئەگەر دڵنیابیت لێیان یاخود نا، هەمیشە پێوستە سود لە هاوکاریەکانیان وەگریت. لەم فیلمەدا فێر ئەبیت، لە هەندێ کاتدا پێوستە قومار لەسەر ژیانت بکەیت لە کاتێکا ئەگەر دڵنیاش نەبیت کە سەردەکەویت، تەنها بۆ ئەوەی ڕزگاربیت\nئەوەی لێرەیا ئەمەوێ بیڵێم هەستی نەتەوایەتییە ئەقڵ و زادەی مرۆڤ وا ڕاهێنراوە، پەیوەست بکرێت بە خۆشەویستی جوگرافیایەکی دیاریکراوەوە کە ئێمە ناومان لێناوە نیشتیمان. زۆرێک لە مرۆڤەکان ئەم خۆشەویستیە بۆ خاک و نەتەوە وایان لێ ئەکات، گرنگی بەە ژیانی تایبەتی و پەیوەندی کەسی و ئارامی ڕۆحی نەدەن، بە بەراورد بەوەی ئەیانەوێت نیشتیمانەکەیان لە ئاستێکی باڵای ژیانکردن ببینن. ئەم جۆرە مرۆڤانە هەمیشە ماڵ و کەس و کارە نزیکەکەیان ئەخەنە مەترسی بە داڵدەدانی کەسانی هاوشێوەی خۆیان لە مەترسیەکان یاخود ئەو ڕژێم و لایانانەی، دژ بە بەهاکانی نەتەوەکەین و ئامادەی هەر جۆرە بەرەنگاریەکن. کە هەمیشە جوگرافیا، وڵات و نەتەوە جیاوازەکان، مێژووی خۆیان بەم جۆرە کەسایەتیانە دەوڵەمەند و پڕ سەروەری کردووە\nلە کۆتاییدا هەمیشە لە هەوڵدان بۆ بەدەستهێنانی سەرکەوتن سڵ مەکەوە. چیرۆکی تۆ، ئەبێت بە ڕێگای سەرکەوتنی چەندین کەسی تر"
  },
  {
    "id": 238,
    "p": 238,
    "idPoster": "https://lh3.googleusercontent.com/Z864Tz3ButeBuJlXFwu1A7S0dg7fEA5TcGUX37IXMyN7bDggi8efcX3W6JaD1dXHnOkVF1tfffTXFnNRabe-lg-HOOH7eo3k015gD6ocCS6p-SLxdIYpGxtXuPt2sVct4qQG0wSruA=w2400",
    "typeFilm": "film",
    "memberNameEnglish": "pola-fazl",
    "title": "hero 2002",
    "photo": "hero2002.jpg",
    "writingN": "پۆڵا فازڵ",
    "nameF": "پاڵەوان ٢٠٠٢",
    "description": "\nشیکاریەک بۆ فیلمی پاڵەوان\nیەکێکە لە فیلمە بەناوبانگەکانی وڵات چین، لە لایەن دەرهێنەری بەوناوباگی چینی (ژانگ یی مۆو) دەرهێنانی بۆکراوە\nچیرۆکی فیلمەکە باس لە چوار جەنگاوەر ئەکات،  لە هەوڵدان پاشای گەورەی چین و ئیمپراتۆری ئەوکاتی نەتەوەی کین بکوژن\nژانەری فیلمەکە مێژووی/جەنگی/ ڕۆمانسی خەیاڵیە، دیمەنە کاریگەریەکانی ئەم فیلمە هەر لەسەرەتای فیلمەکەوە دەست پێدەکات، وە بینەر وابەستەی فیلمەکە ئەکات.  تیۆری فیلمەکە وا دانراوە، ئەبێت سێ لەو جەنگاوەرانە بە دەستی یەکێک لەوان بمرن، تاکو ئەو ئەگات بە ئامانجە سەرەکیەکەیان. وە پێویستە ئەو جەنگاوەرەیان بڕوا بەوانی تر بێنێت، خۆیان بکەن  بەئامرازی گەیشتنی ئەو بەو ئامانجە، کە کوشتنی ئیمپراتۆرە\nوتەیەک هەیە ئەڵێت (لە ڕێگای هەوڵدانی تۆ بۆ گەیشتن بە ویستەکانت، ئەبیتە رێگایەک بۆ کەسانی تر تا بگەن بە ویستەکانیان ) ئەم فیلمەش ڕێک ئەو رێگایانە ئەخاتە بەردەمی بینەر، تاکو هۆکاری دروستیان هەبێت بۆ هەوڵدان و گەیشتن  ئامانجەکانیان. هەندێک کات حەزی تۆڵە سەندنەوە وا لە مرۆڤ ئەکات، کورت بین بێت و جگە لە چەند ویستێکی تایبەتی ژیانی، گرنگی بە هیچ شتێکی تر نەدات. ژیان کردن لەگەڵ ئەو جۆرە مرۆڤانە قورسایی زۆر هەلدەگرێت، ناتوانیت تێیان بگەیەنیت کە ئامانجی باشتر لەو کارەی تۆ هەیە\n خۆشەویستیش هەیە کە ڕێگریت لێ ئەکات، دوور بیت لێیان. بە درێژایی تەمەن خۆشەویستی و عەشق بۆ ڕەگەزی بەرامبەر، گەورەترین هۆکاری لەدەست دانی چەندین هەلی گەورەی ژیان و مرۆڤی گەورە بووە لە ژیاندا. بەڵام بنەچەی  مرۆڤیش، هەر لەسەر ئەو بەیەکەوە بوونە بنیاد نراوە. کاری سروشتە و دەسکاری ناکرێت. بەڵام هەمیشە ئەو مرۆڤانەی کە دژبەری تۆن، زیاتر لەوانە لێت تێ ئەگەن و ئامۆژگاریت ئەکەن، کە لەسەر هەمان ڕێچکەن لەگەڵتا، وە زیاتر لەوانیش لێت تێدەگەن\nلە کاتی ڕووبەروو بوونەوەی پاشا و جەنگاوەرەکەدا، شەرێکی هزری یەکجار گەورە دێتە نێو فیلمەکە وە هزری بینەرەوە، وا ئەکات زیاتر لە جارێک بیر بکاتەوە. چونکە سیناریۆی جیاواز بۆ ڕووداوەکانی سەرەتا دروست ئەکات، وە بۆ بینەریش تا ڕادەیەک فیلمەکە سەرسوڕهینەرتر ئەبێت. (هەمووان لە ژێر سایەی بەهەشت دا ) ئەم وتەیە لە فیلمەکەدا سەراپا بیر و هزی بینەر، سەربارەت بە ڕووداوەکان هەڵدەگەرێنێتەو. نرخی زیاتر بە ڕووداوەکان ئەدات، بە تایبەت کە دەرهێنەر زانیویەتی، لە کام دیمەنا ئاڕاستە تایبەتیەکانی فیلمەکە دیاری بکات و بیگۆڕێت\nلەگەڵ سینارۆیەکی بەهێزدا سینەماتۆگرافیەکی یەکجار ناوازە، وە ساوەند تراک و فێژواڵ ئیفێکتێکی نایابی تایبەت  کلتوری چینی بۆ کراوە، کە وا ئەکات بینەر لە ڕووداوەکانی دانەبڕێت\nبە گشتی پەیامی دەرهێنەر لەو فیلمەدا بریتیە لەوەی، بەها نەتەوەییەکان لە پەیوەندیە تاکەکەسیەکان، وە ڕق و کینەی نێوانیان گرنگترە. کە پێویستە تاکەکانی ئەو کۆمەڵگایە درکی پێبکەن. ململانێی نێوان دوو لایەن، نابێت کار لە ئامانجە گەورەکانی نەتەوەیەک بکات"
  },
  {
    "id": 239,
    "p": 239,
    "idPoster": "https://lh3.googleusercontent.com/fomwkKDajzWKFzp74DnJ9nLms8bavlnAYbMh3ujF5Yc0QFfGV2NmMMr4hgwvIsYba66tEVYp4OBXTJappiihn1y_2etsDahyIW-5jDRyyg1BTQuNPN8kKtrShuIKP3ZlKETbhmxNEA=w2400",
    "typeFilm": "film",
    "memberNameEnglish": "hiwa-sahid",
    "title": "The road 1982",
    "photo": "Theroad1982.jpeg",
    "writingN": "هیوا سەعید",
    "nameF": "ڕێگا ١٩٨٢",
    "description": "\nڕانانێک بۆ فیلمی ڕێگای یەڵماز گونەی\nفیلمی ڕێگا یه‌کێکه‌ له‌ باشترین به‌رهه‌مه‌کانی یه‌ڵماز گونه‌ی، براوه‌ی چڵه‌خورمای زێڕینه‌ له‌ فیستیڤاڵی کان،‌‌ ئه‌وکات یه‌که‌م فیلم بوه‌ له‌ ڕۆژهه‌ڵاتی ناوه‌ڕاست ئه‌م خه‌ڵاته‌ی پێدراوه‌. ئه‌م فیلمه‌ به‌ دایه‌لۆگێکی که‌م زیاتر به‌ زومی کامێرا باس له‌ پێنج زیندانی به مۆڵه‌تی کاتی بۆ ماوه‌ی هه‌فته‌یه‌ک له‌ زیندان به‌رده‌درێن دەکات. زیندانییه‌کیان لە ڕۆژی به‌ربونه‌که‌ی به‌هۆی ونکردنی کارتی مۆڵه‌تییه‌وه‌ له‌ ڕێگا له‌ بازگه‌ی پشکنین ده‌گیرێته‌وه‌. زیندانییه‌کی تر ئه‌و هه‌فته‌مۆڵه‌ته‌ ده‌کاته‌ هه‌لێک بۆ ئه‌وه‌ی ژنێکی تێدا به‌ڕادان بدا و دوای زیندان بیگوازێته‌وه‌، له‌ کن ئه‌م زیندانییه‌ ژن جگه‌ له‌ کاڵایه‌ک بۆ تێرکردنی ئاره‌زوی پیاو هیچی تر نییه‌، له‌ داخوازی کچێکدا پێی ده‌ڵێ: که‌ به‌ربوم یه‌کسه‌ر ده‌تگوازمه‌وه‌\nوه‌ک سه‌رۆکی خێزان هه‌مو قسه‌یه‌کم ڕاسته‌، ده‌بێت هه‌میشه‌ به‌ قسه‌م بکه‌ی. وتم ماست ڕه‌شه‌، ڕه‌شه‌. نابێت له‌گه‌ڵ پیاوان بدوێی یان پێبکه‌نیت. زۆر توڕه‌ ده‌بم. له‌گه‌ڵ هیچ پیاوێک قسه‌ ناکه‌ی ته‌نیا برا و خزمی نزیکت نه‌بێ. چیم وت ده‌بێ بیکه‌یت، به‌رپه‌رچی قسه‌کانم ناده‌یته‌وه‌. نابێ بڵێی ئه‌مه‌م ده‌وێ و ئه‌وه‌م ده‌وێت. ئه‌گینا زۆڕ توڕه‌ ده‌بم زۆر. من پێت ده‌ڵێم چ بکه‌ی و چی له‌به‌ر بکه‌یت. تێگه‌یشتی؟ له‌ وه‌ڵامدا کچه‌که‌ ده‌ڵێ: باش، چه‌ند به‌ جوانی قسه‌تکرد ئه‌وه‌ له‌ زیندان فێربوی؟‌ مه‌به‌ستی له‌م شێوه‌ده‌ربڕین و پرسیارکردنه‌ دیوه‌ پێچه‌وانه‌که‌یه‌تی، واتا دیاره‌ ده‌ته‌وێ زیندانیم بکه‌ی! له‌ کۆمه‌ڵگا لێکبه‌ستراوه‌ ڕۆژهه‌ڵاتییه‌کان ڕه‌فتاری خوشک له‌سه‌ر برا و هی کوڕ له‌سه‌ر باوک و هی ژن له‌سه‌ر مێرد و به‌ کورتی ڕه‌فتاری هه‌ریه‌کێک له‌م ئه‌ندامانه‌ی بنه‌ماڵه‌ ده‌که‌وێته‌ ئه‌ستۆی یه‌کتر\nبه‌و مانایه‌ی مرۆڤ له‌ دۆخێکی وادا به‌س خاوه‌نی کرده‌وه‌کانی خۆی نییه‌، که‌س و کاره‌که‌یشی پشکیان له‌ هه‌ڵه‌ و ڕاستییه‌کانیدا به‌رده‌که‌وێت. ئه‌و برایه‌ی به‌ تۆمه‌تی ئه‌وه‌ی له‌ باخێکدا له‌گه‌ڵ کوڕێک بینراوه‌ ‌خوشکه‌که‌ی خۆی ده‌کوژێ، ئه‌وه‌ی ده‌بێته‌ پاڵنه‌ر بۆ کوشتن ژوانه‌که‌ نییه، به‌ڵکو پێزانینی خه‌ڵکییه‌ به‌ ژوانه‌که‌یان، ئه‌وه‌ش سزای کۆمه‌ڵگای لێکبه‌ستراوه‌یه‌ واده‌کات پێزانینی خه‌ڵکی ببێته‌ ئه‌و فشاره‌ به‌هێزه‌ شه‌رمه‌زاری بنه‌ماڵه‌که‌ی لێبکه‌وێته‌وه‌ و شکۆی ته‌واوی ئه‌ندامه‌کانی پێوه‌ بشکێت. لێره‌دا چۆن خوشکه‌که‌ ده‌بێته‌ قوربانی ئه‌و کۆمه‌ڵگا لێکبه‌ستراوه‌ و ناتوانێ موماره‌سه‌ی ئازادییه‌کانی تێدا بکا، دیسان باوک و برا‌که‌یشی، یان ئەو لۆمەکەرانە (خه‌ڵک) ئه‌وانیش قوربانییه‌کی ترن، چاره‌سه‌ریش به‌ گیرانی بکوژ و خه‌تابارکردنی خەڵک ناکرێ وه‌ک ئه‌وه‌ی ئه‌وان بونه‌ته‌ هۆکاری ئه‌م تاوانه‌، چاره‌سه‌ر ئه‌وه‌یه‌ پێناسه‌ی ئه‌خلاق و ژیانی کۆمه‌ڵگا به‌شێوه‌یه‌ک دابڕێژرێته‌وه‌ چاکه‌ و خراپه‌کانی مرۆڤ وه‌کو تاکێک هه‌رخۆی لێی به‌رپرسیار بێ، بۆ دروستکردنی ئه‌و جۆره‌ کۆمه‌ڵگایه‌ ده‌بێ سه‌ره‌تا کلتوری کۆمه‌ڵگاکه‌ دابڕێژرێتەوە. بۆ تیشکخستنە سه‌ر ئه‌و بابه‌ته‌‌ زیندانییه‌کی تریان چونکه‌ له‌مێژه‌ گیراوه‌ و له‌و ماوه‌یه‌ش هاوسه‌ره‌که‌ی به‌رگه‌ی ته‌نیایی و بێ پاره‌یی نه‌گرتوه‌ په‌نای بردۆته‌ به‌ر له‌شفرۆشی، ئەویش وه‌ک مێردێکی خیانه‌تلێکراو له‌ نێوان لێبورده‌یی و ویستی ده‌وروبه‌ر که‌ بڕیاری ئه‌وه‌ی به‌سه‌ر ده‌سه‌پێنن پێویسته‌ ئه‌و له‌که‌ ڕه‌شه‌ له‌ ڕوی لاببا و شه‌ڕه‌فی خۆی و ئه‌وان بکڕێته‌وه‌، یه‌که‌میان هه‌ڵده‌بژێری و ده‌ستی ناچێته‌ خوێنی و هێشتا خۆشیده‌وێ‌\nکاتێک له‌ناو پاس و میتڕۆکانی تورکیا دڵداره‌کان گه‌مه‌ و ده‌ستله‌ملانێیانه‌ ئه‌وه‌ پێشکه‌وتوخوازی وه‌ک گونه‌ی شه‌ڕی له‌پێناو کردوه‌. له‌ دیمه‌نێکدا زیندانییه‌ک له‌به‌رئه‌وه‌ی ده‌مێکه‌ له‌ جه‌سته‌ی ژن به‌ دوره‌ که‌ ده‌گاته‌ ژنه‌که‌ی هه‌ر له‌ ڕێگا و له‌ ئاوده‌ستی شه‌مه‌نده‌فه‌ردا دەکەوێتە ده‌ستبازی له‌گه‌ڵیدا، ئایا له‌ کۆمه‌ڵگایه‌کی دواکه‌وتو خه‌ڵک به‌سه‌ر دیمه‌نێکی له‌م جۆره‌دا بچن چ کاردانه‌وه‌یه‌کیان ده‌بێ؟ دوای ئه‌وه‌ی لێیان له‌ هه‌ڵڵا ده‌ده‌ن و سوکایه‌تییه‌کی زۆریان پێده‌که‌ن، ئه‌فسه‌ری لێپێچینه‌وه‌ به‌ پیاوه‌که‌ ده‌ڵێ: شه‌رمت به‌خۆت نییه‌؟ ئەویش ده‌ڵێ: ئه‌وه‌ی لای تۆ شه‌رمه‌، بۆ من وه‌ک پێویستییه‌که‌. دواتر ئه‌و زیندانییه‌ش له تۆڵه‌ی خوێن و دوژمنداری ده‌کوژرێته‌وه‌. زیندانییه‌که‌ی تریش خه‌ڵکی گونده‌کانی سەر سنوری تورکیا و سوریایه‌، به‌ بیانوی کاری قاچاخی ناوچه‌که‌یان مینڕێژکراوه‌، له‌ ڕاستیدا ئه‌و مینڕێژییه‌ له‌به‌ر جوڵانه‌وه‌ی کورده‌کانه‌ و دەسەڵات به‌ چاندنی مین نه‌وه‌ستاوه‌، له‌ پاڵ ئه‌مه‌ به‌ ڕۆژ خه‌ریکی ڕه‌شبگیری و به‌ شه‌و خه‌ریکی ته‌قه‌کردن و کوشتنه‌ له‌و سنوره‌. براگه‌وره‌ به‌رمینکه‌وتوه‌که‌ی ئه‌م زیندانییه‌ ده‌ڵێ: ئه‌وه‌ی حاڵی له‌ قاچاخچیان خراپتره‌ کورده‌کانن. له‌ کۆتایی په‌یامی فیلمه‌که‌ ئه‌وه‌یه‌ ئێمه‌ هه‌مومان زیندانین، زیندانین له‌ناو عه‌سکه‌رتارییه‌تی ده‌سه‌ڵاته‌ دیکتاتۆره‌کان ژیانیان له‌ هاوڵاتییان کردوه‌ به‌ سه‌ربازگه‌، زیندانین به‌ده‌ست ڕێساکانی ئایین، زیندانین به‌ داب و نه‌ریت و بیرکردنه‌وه‌ی خێڵه‌کییانه‌، یان وه‌ک که‌مینه‌ زیندانین به‌ شۆڤێنییه‌تی نه‌ته‌وه‌ی زۆرینه‌ و سه‌رده‌سته‌. که‌واته‌ له‌ ده‌ره‌وه‌ی زیندانه‌کانی ده‌وڵه‌تیش هه‌ریه‌که‌مان له‌ سوچێک له‌ زیندانێکی تر داین"
  },
  {
    "id": 240,
    "p": 240,
    "idPoster": "https://lh3.googleusercontent.com/_tUZF6nlt6iN9__qIyw9N-8j1evTQR1nc8fn1YNA2p4aWsy_21tkk6uW6Q7RGjyfblKkjSeTRY3i1VDp2gxEWESbAM8hz84VPvcja_WGrW-qbUNh722ZrWjSMxXzi1XhZ5Nh-E-D5g=w2400",
    "typeFilm": "film",
    "memberNameEnglish": "hiwa-sahid",
    "title": "Lord of the flies 1963",
    "photo": "Lordoftheflies1963.JPG",
    "writingN": "هیوا سەعید",
    "nameF": "گەورەی مێشەکان ١٩٦٣",
    "description": "\nباسێک لە فیلمی گەورەی مێشەکان\n فیلمی گەورەی مێشەکان بە هەمان ناونیشان لە ڕۆمانی ولیەم گۆڵدینگی نوسەری بەریتانی وەرگیراوە، ساڵی 1963 له‌لایه‌ن گەورە ده‌رهێنه‌ری سینه‌مایی پیته‌ر بروکسه‌وه‌ کراوه‌ به‌ فیلم، باس لە کۆمەڵە قوتابییەکی سەرەتایی دەکات دوای ئەوەی فرۆکەکەیان تێکدەشکێ خۆیان لە دورگەیەک دەبیننەوە. ئەم فیلمە بەشێوەیەکی سیمبولی چۆنییەتی ژیانی کۆمەڵگە یەکەمینەکانی مرۆڤایەتی پیشاندەدا،‌ چۆن دوور لە ئاساییشی سەر و گیانیان، دڵەڕاوکێ دەبێتە ئەو یەکەمین هۆکارە بۆ پەیدابونی بیروباوەڕی خوڕافی، یان حەزی دەسەڵاتداری دەبێتە مایەی ئاژاوە و دوبەرەکی و هەمیشە مرۆڤە سەرشێت و توندڕەوەکان بە زۆرداری خۆیان دەسەپێنن و هەوڵی تیرۆرکردنی ئەو ڕکابەرانەی باشتر لە خۆیان بیردەکەنەوە و تێگەیشتنێکی جوانیان بۆ ژیان هەیە دەدەن\nلە ڕوانگەی هۆشەکییەکان، دەبێ لەناو بەرهەمی ئەدەبی و هونەریدا زانینێکی شاراوە بونی هەبێ، لەبەرئەوەی ئەگەر ئەدەب و هونەر لەپێناو چێژ و جوانی بێ، ئەوا زانین بەختەوەرییە و بینینی جوانیش پەیوەستە بە هۆشەوە، بەو مانایەی بینینی پەیکەرێکی هونەری لە ڕێی هەستەوە لە تاشەبەردێک زیاتر نییە، پێویستە بە هۆش و زانین جوانییەکەی بناسرێ. لێرەوەیە چێژی ئەدەبی و جوانی هونەر لە تێگەیشتن و ناسینەوەی ئەو زانینەیە بەرهەمەکە وەکو مەتەڵێک لەناوخۆیدا هەڵیگرتوە. لە سەرەتای فیلمەکە ڕاڵف (یەکێکە لە قارەمانەکان) گوێچکه‌ماسییه‌ک وه‌ک بڵندگۆ بۆ بانگەواز و کۆکردنەوەی ئەو قوتابییە پەرتەوازانەی کەوتونەتە شوێنی جیاجیای دورگەکە به‌کاردێنێ. لێره‌دا بڵندگۆ ئەو میدیایەیە بە نوێنەری دەنگی خەڵک دادەنرێ، کە پاشان جاک (کارەکتەرە خراپەکە) سه‌ره‌ڕای ئه‌وه‌ی له‌به‌ر حەزی باڵادەستی بە زۆر خۆی دەسەپێنێ، یەکەم کاری لە ماوەی دەسەڵاتدا، بۆ کپکردنی دەنگی جەماوەر گوێچکه‌ماسییه‌کە دەشکێنێ. لە ئەفسانە کۆنەکانی یۆنان پرۆمیتۆس یەکێکە لەو خوایانەی دۆستی مرۆڤە، کاتێک زیۆس (خوای خواکان) مرۆڤ بە تاریکایی دنیای خوارەوە سزا دەدا، ئەو لە دنیای سەرەوە ئاگریان بۆ دەدزێ، کەواتە ئاگر ئاماژه‌یه‌ بۆ ڕوناکی و زانین. بۆیە ئەم قوتابییە بزربوانە، ئه‌وکاته‌ی بە شوشەی چاویلکەکەی سیمۆن (ئەو کارەکتەرەی دۆستی مرۆڤایەتییە) ئاگر لە تیشکی خۆر دەدزن، بۆ ئەوەیە لەم دورگە دورەدەستە بە ڕوناکایی ئاگرەکە پێیان بزانرێت و ببینرێنەوە. زۆرجار مرۆڤ لە ئەگەری نه‌زانی و دیارنەبونی هۆکاری گرفته‌کان پەنا دەباتە بەر لێکدانەوەی نالۆژیکی. وەک چۆن هەندێک مرۆڤ بۆ ڕەواندنەوەی چاوەزار لەسەر بنەمای تێگەیشتنی هەڵە مەرجانەی شین و ناڵەئەسپ بەکاردێنن، ئەوانیش لەبەر قسەی دوو لە قوتابییەکان، گوایە تارمایی سەرێک و دوباڵی گەورەیان بینیوە، ترسیان لە هاتنی دەعبا بۆ دروست ده‌بێ. هەرچەندە لە کونپشکنی دورگەکە، جگە لە بەرازێک هیچی تێدا نادۆزنەوە، هێشتا لە هەبون و نەبونی دەعبا دڵنیا نین، ناچار دوای کوشتنی به‌رازه‌که‌ سه‌ره‌بڕاوه‌که‌ی بۆ ترساندن و دورخستنەوەی دەعبا و درنج بە دارێک هەڵدەواسن\nسیگموند فرۆید لە تەوتەم و تابۆ پێیوایە باوکی یەکەم هۆزی مرۆڤەکان گشت ژنەکانی هۆزەکەی بۆخۆی گلداوەتەوە، ئەوەش ناڕەزایەتی کوڕەکانی لێکەوتۆتەوە و باوکەکەیان کوشتوە، دواتر بۆ دابەشکردنی ژنەکانی بەسەرخۆیاندا لە دەوری ئەم قوربانییە پیرۆزە کۆبونەتەوە، بە هەمان شێوە بەرازیش ئه‌و ئاژه‌ڵه‌یه‌ وه‌ک باوکه‌ یه‌که‌مینه‌که‌ بەردەوام لە خەمی تێرکردنی ورگ و چێژی خۆیەتی، لێرەدایە سەرەبڕاو و بە خوێنەکەی ئەم قوربانییە پیرۆزە مێشەکان لەخۆی کۆدەکاتەوە و دەبێتە گەورەی مێشەکان. لەگەڵ ئەوەی دەگوترێ زانین بەختەوەرییە، سەرچاوەی دەردیشە. لە هەمو کۆمەڵگایەکی چەقبەستودا ئەوانەی بەدوای زانین و ڕاستییەکی تر دەگەڕێن، بە کەسی نامۆ تەماشا دەکرێن، چونکە زۆرینەی خەڵک بە زانینی باو دەژی، ئەوان به‌ پێچه‌وانه‌وه‌ی زۆرینه‌که‌‌ بە زانینی نوێ باوەڕە جێگیرەکان هەڵدەوەشێننەوە، هەرئەوەیە توشی دەردەسەرییان دەکاتەوە. بیجی ئەو کارەکتەرەیە لەپێناو بەدواداچون بۆ دروستی ئەم باوەڕە و لێکۆڵینەوە لە هەبونی دەعبا لەوانیتر دادەبڕێ، لەکاتی پشکنیندا ئه‌و ڕاستییه‌ی بۆ ده‌رده‌که‌وێ تارمایی سەر و دوباڵە گەورەکە هی فرۆکەوانەکە بوە، بەهۆی تێکشکانی فرۆکەکەی بە پەڕەشوت خۆی ڕزگار کردووە. له‌ کۆتایی بیجی لە ڕێی گه‌ڕانه‌وه‌ی بۆ ناو کۆمەڵەکە دەکەوێتە بەر کەمینی ئەو هاوڕێیانەی لە چاوەڕوانی دەعباکەدا بون، واتا وەک نوێنه‌ر و هەڵگری ڕاستەقینەیەکی تر بە ده‌عباکه‌ یەکسان دەکرێتەوە و لەبری ئەو دەیکوژن"
  },
  {
    "id": 241,
    "p": 241,
    "idPoster": "https://lh3.googleusercontent.com/nAPCzbnBwwab4oX67-sJh0TpEYu5VJpjUQz9gyzYlEwhb_5X9D_yjELCNiUghiujmFbNajYTNnmO_2zZxRLfaZf2ETPZxvRwWsWJV3EPyFZTTydpD2K4PyHSoL6mHTG2PjEHOqMrjw=w2400",
    "typeActor": "actor",
    "memberNameEnglish": "hiwa-sahid",
    "title": "Bruce Lee 1940-1973",
    "photo": "BruceLee1940-1973.JPG",
    "writingN": "هیوا سەعید",
    "nameF": "بڕووس لی ١٩٤٠-١٩٧٣",
    "description": "\nبرووس لی، زیاتر لە ئەکتەرێکی سینەمایی\nبروس لی، ته‌نیا ئه‌کته‌رێکی سینه‌مایی نییه‌ وه‌ک بینیومانه‌، له‌ پشت ئه‌م پیاوه‌ فه‌لسه‌فه‌، هونه‌ر، ئه‌ده‌ب بوونیان هه‌یه‌، سینه‌ما له‌لای ئه‌م شوێنێک نییه‌ بۆ ناوبانگ و په‌یداکردنی پاره‌، خه‌ونی ئه‌م له‌وێ خه‌ونبینینه‌ بە پێکەوەبونێکی ڕەنگاوڕەنگ و نەهێشتنی ئەو پلەبەندییە ناڕەوایەی لەسەر بنەمای ڕەنگی پێست و جۆری دەموچاو بۆ مرۆڤەکان دەکرێ، بەڵکو لەم ڕێیه‌وه بۆخۆیشی سەرەڕای جیاوازبونی وەک دەموچاوێکی ڕەتکراوەی چینی، له‌لایه‌ن ئه‌وانیترەوە پەسەند بکرێت. واتا کونگ فوی بۆ ئه‌وه‌ نییە سنوری ئه‌وانیدی پێ :ببه‌زێنی، بۆ ئەوەیەتی به‌رگری له‌ سنوری خۆی بکات. له‌ تیۆره‌که‌ی (ئاو بن) ده‌ڵێ\nهاوڕێم وه‌ک ئاو به‌، له‌ناو په‌رداخدا شێوه‌ی په‌رداخ بنوێنه‌، له‌ناو قۆری چای شێوه‌ی قۆرییه‌که‌ بگره‌. به‌و مه‌به‌سته‌ی مرۆڤ ڕاستەقینەیی خۆی بکا به‌ بەش به‌ش و له‌ هه‌ریەکێکیاندا وێنەیەکی جیاوازتر پیشان بدا، هەتا بونە ڕاسته‌قینەکەی لای ئه‌وانیتر نه‌ناسرێته‌وه‌ و به‌ ئاسانی دەستگیر نەبێ. ئەم خۆشاردنەوەیە لەپێناو خۆپاراستنە لە پیلان و هێرشەکانی ئەوان\nله‌ فیلمی (ئەژدیهاکە بچۆ زوورەوە) له‌ ژورێکی به‌ چه‌ندین ئاوێنه‌ داپۆشراودا ڕوبه‌ڕوی دوژمنه‌که‌ی ده‌بێته‌وه‌، له‌وێ شێوه‌ی بروس لی به‌سه‌ر چه‌ند به‌شی ناو هه‌ریه‌ک له‌ ئاوێنه‌کان دابه‌ش ده‌بێ، ئامانجیش له‌وه‌ به‌رجه‌سته‌کردنی تیۆری (وه‌ک ئاو به‌)، بۆ ئەوەی ڕاستەقینەیی خۆی له‌ دوژمنه‌که‌ی بشارێتەوە، به‌ڵام کاتێک ده‌بینێ له‌ناو ئه‌و هه‌مو ئاوێنه‌یه‌دا دیمەنی ڕاسته‌قینه‌ی دوژمنه‌که‌شی وه‌ک خۆی دیار نییه‌، لە تیۆره‌که‌ی (هاوڕێم وه‌ک ئاو به)‌ هەڵدەگەڕێتەوە و ئاوێنه‌کان دەشکێنێ، ئەگەرنا پێیناکرێ ده‌موچاوی ڕاسته‌قینه‌ی دوژمنه‌که‌ی بدۆزێته‌وه‌‌. بەو مانایەی شکانی ئاوێنەکان بۆ ئەوەیە ڕووە ڕاستەقینەکان بەرانبەر یەکتر ببێتەوە و ئەم ململانێ و چاوشارکێیە ساردە بگۆڕێ بۆ شەڕێکی یەکلاکەرەوەی گەرم، ئەوەش بە ڕژانی خوێن ڕوودەدات. بروس لی له‌ زۆر بواری ژیان کاریگه‌ری داناوه‌، زۆرجار ده‌ڵێن دنیای گۆڕی. پێش بەرهەمهێنانی فیلمی ئینته‌ر زه‌ دراگۆن (یه‌کێکه‌ له‌ به‌رهه‌مه‌کانی هۆڵیود) ئه‌کته‌ری چینی له‌ سینه‌مای هۆڵیود کۆمبارس و ڕۆڵی نیگەتیڤی پێده‌درا، له‌م فیلمه‌دا بروس لی یاساکە ده‌گۆڕێ به‌وه‌ی ڕۆڵی قاره‌مان و سه‌ره‌کی دەگێڕێ، هەر لەم فیلمەدا به‌ به‌شدار له‌گه‌ڵ هه‌ردو ئه‌کته‌ری به‌ناوبانگی سینه‌مایی (جۆن ساکسۆن) وه‌ک سیمبولێکی سپی پێسته‌کان، هه‌روه‌ها (جیم کێڵی) لەبری ڕه‌شپێسته‌کان، بە هەرسێکیان لە هەوڵی بەدۆستکردنی ڕه‌نگی پێستەکان و مراندنی ڕقی ئەم نێوانەدان. بروس لی به‌ جوڵاندنی ده‌ست و پێی چ به‌ سلۆ، یان به‌ خێرا کاریگەرییەکی بەرچاوی له‌سه‌ر سەما و میوزیک هەبوە، به‌ تایبه‌تی ستایله‌کانی هیپ هۆپ و ڕۆک. له‌ کۆتایی فیلمی (ڕێگای ئەژدیهاکە) که‌ له‌ ده‌رهێنانی خۆیەتی، بروس لی لە مەیدانی شەڕەکە وەک خوێنڕێژێکی سەرشێت دوژمنەکەی (ئه‌کته‌ری سینه‌مایی چوک نۆرس) بە بونه‌وه‌رێکی بێبەها تەماشا ناکات، بە پێچەوانەوە دۆخێک نماییش ده‌کا بەرانبەر مرۆڤێک نەک ئاژەڵێک لە شەڕدایە، بۆیه‌‌ له‌ تەواوبونی ڕوبەڕوبونەکە ناتوانێ به‌ ئاسانی و بێ هیچ ئاوڕلێدانه‌وه‌یه‌ک بەسەر جەستەی دوژمنە کوژراوەکەیدا تێپەڕ ببێ، لەبەرئەوەی‌ ئه‌وه‌ی کوژراوه‌ مرۆڤێکە‌ و ئه‌ویش‌ به‌ ویژدانێکی پڕ له‌ شه‌رمه‌وه‌ تەرمەکەی دادەپۆشێ و وەک جەنگاوەرێکی پابەند بە یاسای جەنگ، پشتدێنی که‌وتوی ئه‌و دوژمنه‌ی به‌ده‌ستی خۆی کوشتویەتی، هه‌ڵده‌گرێته‌وه‌ و له‌سه‌ر سنگی دایده‌نێت"
  },
  {
    "id": 242,
    "p": 242,
    "idPoster": "https://lh3.googleusercontent.com/cefwh_-1nd7Ks10UEsTkxf0HGV5JC1OXgz8mtCO6THWCYRM7-wMdLVAzPlV9N6AZVl6CSnwxQzYCLNtwIedf5Tt9kV8iqzOO1nLOGR0KDdGeCqR-ta7b5nhWSKa1PhLtKOHG0xceQg=w2400",
    "typeFilm": "film",
    "memberNameEnglish": "hiwa-sahid",
    "title": "Baran 2001",
    "photo": "Baran2001.JPG",
    "writingN": "هیوا سەعید",
    "nameF": "باران ٢٠٠١",
    "description": "\nفیلمی باران: چیرۆکی خۆشەویستی لەنێو کۆچەریەکانی ئەفغانستان\nبە تەماشاکردنی یەک لەدوای یەکی فیلمەکانی ئوسامه‌ و باران، یان خوێندنەوەی ڕۆمانی کچانی کابول، دوباره‌بونه‌وه‌یه‌ک ڕودەدا وه‌ک ئه‌وه‌ی پێشتر ئه‌و بەسەرهاتانەت بیستبێ و کاره‌کته‌رەکانت ناسیبێ، هۆکاری ئه‌وه‌ش‌ دەگەڕێتەوە بۆ ئه‌و لێکچونه‌ی له‌ چیرۆکه‌کاندا هه‌یە،‌ به‌ دیاریکراوی له‌ دروستکردنی قارەمان و گێڕانه‌وه‌ی ژیانی سه‌رده‌می تاڵیبان لە ئەفغانستان. قاره‌مانی هه‌ر سێ چیرۆک ئه‌و كچه‌ ئه‌فغانییانەیە‌ دوای له‌ده‌ستدانی باوکیان، ئینجا به‌هۆی گیران و کوژران، یان په‌ککه‌وته‌بونه‌وه‌ بوبێ، ژیان ناچاری کردون بۆ په‌یداکردنی بژێوی خێزانه‌کانیان شێوه‌ی خۆیان بکەن بە کوڕ و به‌رگی کوڕانە بپۆشن، بۆ ئه‌وه‌ی له‌ ده‌ره‌وه‌ی ماڵ مافی کارکردنیان هه‌بێ، له‌به‌رئه‌وه‌ی چونه‌ده‌ره‌وه‌ی ژن له‌ سه‌رده‌می حوکمڕانی تاڵیبان به‌بێ مه‌حره‌م قه‌ده‌غه‌ بووە\nفیلمی ئوسامه‌ له‌ ده‌رهێنانی سه‌دیق به‌رمه‌که‌ و قارەمانی ئەو فیلمه‌ کچێکی ئه‌فغانییه،‌ پاش کوژرانی باوکی له‌ جه‌نگی سۆڤیه‌ت، بۆ په‌یداکردنی نانی خێزانه‌که‌ی قژی خۆی دەبڕێ و بە به‌رگێکی کوڕانه‌ ناو له‌خۆی دەنێ ئوسامه\nهه‌مان شێوه‌ی فیلمی ئوسامه،‌ ڕۆمانی کچانی کابول له‌ نوسینی دیبۆرا ئێلیسە و‌ زیاتر لە ڕاپۆڕتێکی ڕۆژنامەوانی دەچێ، ژیان و گوزه‌رانی خەڵکی بن دەسەڵاتی تاڵیبان بەسەر دەکاتەوە. کاره‌کته‌ری سه‌ره‌کی ئەم ڕۆمانه‌‌ کچێکه‌ به‌ناوی په‌روانه‌، دوای گیرانی باوکە بەخێوکەرەکەیان، ‌هەتا لەپێناو دایک و خوشک و برا بچکۆلەکەی ببێتە شوێنگرەوەی باوکی، جارێکی تر ئەویش شێوە کچانەکەی بە کوڕانە دەگۆڕیتەوە، بەڵکو لە چاوی پیاوانی شه‌ریعه‌ت نەبینرێ و لە بازاڕ کارێکی دەستبکەوێ. هه‌روه‌ها مەجید مەجیدی لە فیلمی باران، لەبەر شەڕ و داگیرکردنی وڵاتەکەیان، ئاوارەبونی ئه‌فغانییه‌کان و دەستنەکەوتنی کار و گرفتەکانیان له‌ که‌مپه‌کانی ئێران پیشاندەدا. قاره‌مانی فیلمەکە کچێکه‌ به‌ناوی باران، کاتێک باوکه‌ کرێکاره‌که‌ی له‌ سه‌ره‌وه‌ی باڵه‌خانه‌یه‌ک به‌رده‌بێته‌وه‌ و دوچاری په‌ککه‌وته‌یی ده‌بێ، بۆ ڕوبه‌ڕوبونه‌وه‌ی ئه‌م شکسته‌ و له‌ده‌ستنه‌چونی کاره‌که‌ی باوکی، سه‌ختی ژیان وه‌ها ده‌خوازێ ئه‌م کچه‌ بێ برایه‌ شوێنی کارکردنه‌که‌ی باوکی له‌ باڵه‌خانەکە پڕ بکاته‌وه. بە نابەدڵێ پرچه‌ درێژه‌که‌ی ده‌نێته‌ ژێر کڵاوێک و به‌رگێکی کوڕانه‌ له‌به‌ر ده‌کا و ناوی خۆشی ده‌گۆڕێ بۆ ناوێکی کوڕانه‌ی وه‌ک عه‌بدولڕه‌حمان. چونکه‌ ئه‌گه‌ر بۆ پیاوێکی ئاواره‌ی ئه‌فغانی بێ ڕەگەزنامە‌ کاری ئازاد جارێک قه‌ده‌غه‌ بێ، بۆ کچێکی ئاواره‌ی ئه‌فغانی بێ ڕەگەزنامە‌ لەبەر مێینەبون و ئاوارەییەکەی دوجار قه‌ده‌غه‌یه‌. بە پێچه‌وانه‌ی فیلمی ئوسامه‌ و ڕۆمانی کچانی کابول، کە لەلای ئەوان فۆکس ده‌خرێته‌ سه‌ر جۆری دەسەڵاتداری تاڵیبان، به‌ تایبەت له‌ بابەتی ڕێگرتنی کچان له‌ خوێندن و چونه‌ده‌ره‌وه‌یان به‌بێ مه‌حره‌م و ئه‌و نابه‌رابه‌رییه‌ی ژن له‌گه‌ڵ پیاودا هه‌یبوه‌، له‌ کن مه‌جید مه‌جیدی ده‌رهێنه‌ری سینه‌مایی کۆماری ئیسلامی هه‌رچه‌نده‌ چیرۆکه‌که‌ دیسان چیرۆکی ئه‌فغانییه‌کانه‌ و کاره‌کته‌ری سه‌ره‌کیش کچێکه‌ خۆی کردوه‌ به‌ کوڕ، بەڵام ئه‌و ئه‌فغانییه‌ ئاواره‌یه‌که‌ به‌ ته‌نیا قوربانی داگیرکاری سۆڤییه‌تی شیوعیه‌. له‌ فیلمه‌که‌دا له‌تیفی چایچی هاوڵاتییه‌کی گه‌نجی ئێرانییه،‌ له ‌به‌شی مه‌تبه‌خی ئه‌و باڵه‌خانه‌یه‌ی کرێکاره‌کان خه‌ریکه‌ دروستی ده‌که‌ن کار ده‌کات. له‌تیف کرێکارێکی بێ سه‌لیقه‌ی ناو مه‌تبه‌خێکی بێ سه‌روبه‌ره‌یه‌ و زۆر دره‌نگ به‌ کاره‌کانی ڕاده‌گا، وه‌ک ئه‌و کاره‌ی ناو مه‌تبه‌خ نامۆ بێ به‌ پیاوان، بارانیش ئه‌و کرێکاره‌ به‌ ئه‌سڵ کچه‌ ناسکه‌یه‌ توانای هه‌ڵگرتنی کیسه‌یه‌ک چیمه‌نتۆی نییه‌ و بۆ ئه‌و ئیشە قورسانه‌ ده‌ست نادات. له‌ دواجار به‌ڕێوه‌به‌ری کاره‌که‌ شوێنگۆڕکێ بە کاری ئەم کوڕ و کچە ده‌کا، له‌تیف ده‌بێته‌ ئه‌و کرێکاره‌ پیاوه‌ی به‌ ناوله‌په‌ زبر و شانه‌ پانه‌کانی کیسه‌ چیمه‌نتۆ بۆ به‌شی سه‌ره‌وه‌ی باڵه‌خانه‌که‌ هەڵدەگرێ، بارانیش دێته‌ شوێنه‌که‌ی ئه‌م‌ لە به‌شی مه‌تبه‌خ وه‌کو چایچی و چێشتلێنه‌رێک ده‌ست به‌کار ده‌بێ. واتا مه‌تبه‌خ شوێنێکە بەس بۆ ژنان ده‌ستدەدا و کاری ئه‌وێ کارێکه‌ ژنان باشتر لێی ده‌زانن، بۆیه‌ له‌مه‌ودوا مه‌تبه‌خه‌که‌ ئەو مه‌تبه‌خه‌ پیس و بێ سه‌روبه‌ره‌ی‌ سه‌رده‌می له‌تیفی پیاو نابێ، ده‌بێته‌ مه‌تبه‌خێکی ڕازاوه‌ی پاک و خاوێن، ئیتر باران وه‌ک ژنێکی شاره‌زا له‌م کاروباره‌ زوتر کاره‌کان ڕاده‌په‌ڕێنێ. بەو مانایەی ژنان له‌ ماڵ و له‌ ده‌ره‌وه‌ی ماڵیش کاری مه‌تبه‌خ هەر بۆ ئه‌وان ده‌شێ و مه‌تبه‌خ به‌وانه‌وه‌ جوانه"
  },
  {
    "id": 243,
    "p": 243,
    "idPoster": "https://lh3.googleusercontent.com/kHKVTvB5nZ0OJQEOzu90Hw9Y9erUV3qflO1YBqnc3bRxlru1DW8iGMz72Me7hshomG8olqG_DoCbrqIlxZA5JLqrN85D3hA69CsHLrDSpHozhLld6F0HYE2aRiTo3vEHILY9D4AwhA=w2400",
    "typeFilm": "film",
    "memberNameEnglish": "hiwa-sahid",
    "title": "The Unbearable Lightness of Being 1988",
    "photo": "TheUnbearableLightnessofBeing1988.jpg",
    "writingN": "هیوا سەعید",
    "nameF": "سووکەڵەی لە تاقەتبەدەری بوون ١٩٨٨",
    "description": "\nفیلیپ کۆفمەن و ڕۆمانەکەی میلان کۆندێرا\nلە فیلمی سوکەڵەی لە تاقەتبەدەر، کە بە هەمان ناونیشان لە ڕۆمانەکەی میلان کۆندێرا وەرگیراوە، ژنێک گومانی ئەوەی لە مێردەکەیەتی لە دەرەوەی ژیانی هاوسەرگیری لەگەڵ ژنی دیکە لە پەیوەندی خۆشەویستیدا بێ و سێکس بکات. ئەم گومانکردنە لەسەر بنەمای چەند هۆکارێک بۆ نمونە، زۆر سەرقاڵی و چونەوەناوخۆی مێردەکەی، درەنگهاتنەوە ماڵ، بۆنلێهاتن و ئەم جۆرە ئاماژانەوە دروست دەبێت. لێرەدا ئەگەرچی بەکارهێنانی لۆژیک ڕێیەک بێ بۆ دۆزینەوەی ڕاستی، ئەوا هۆکار و ئاماژەکان نەک دەبن بە بنەمای گومانەکە، بەڵکو لە ڕوانگەی ژنەکەوە دەگاتە ئەو ئەنجامگیرییەش مێردەکەی خیانەتکارە، بە مانای ئەوەی گومان لە دۆخی گومانی تێپەڕ دەبێ و یەکسان دەبێتەوە بە ڕاستەقینەیەکی بڕواپێکراوی یەکلایەنە، ئەوەندەیە پێویستی بە دانپێدانان و سەلماندنی ئەویتری گومانلێکراوە. کەواتە لۆژیک لە ڕاستەقینە جیاوازە و دەکرێ بە بنەمای هەڵە ئەنجامگیری هەڵەش دروست ببێت\nواتا لە دژوەستانەوەی ئەویتردا، بە بڕوا و لۆژیکێکی تر ئەنجامگیرییەکی تریش بکەوێتەوە. بۆیە ژنەکە لەپێناو داپێداناندانی مێردەکەیدا، سەرەتا بە پرسیارکردنی ئاسایی لەبارەی پەیوەندی تری خۆشەویستی و سێکسی تر ڕوبەڕوی دەبێتەوە، کاتێکیش مێردەکە دان بەو ئەنجامگیرییەی ژنەهاوسەرەکەی پێیگەیشتوە نانێ و نکوڵی لێ دەکات، ئەم نکوڵیکردنە لەو ئەنجامگیرییەی ژنەهاوسەرەکەی بە ڕاستەقینە لێی تێگەیشتوە، کونپشکنی زیاتر و لێپیچینەوەی زۆرتر لە مێردەکە بەدوای خۆیدا دێنیت. لەبەرئەوەی نکوڵی لەو بڕوا و ئەنجا��گیرییەی ژنەکە بە بنەمایەکی هەڵەش پێی گەیشتبێ، بە ئەنجامگیرییەکی تر وەڵامنەدرێتەوە، بەو مانایەی مێردەکە بە ڕاگرتنی لۆژیکێکی تر لە بەرانبەر لۆژیکی هاوسەرەکەیدا زۆر سەرقاڵی و چونەوەناوخۆ و درەنگهاتنەوە ماڵ و بۆنلێهاتنەکانی بە دابڕاندنێکی مەعریفی پاساویان نەدا و هۆکاریان بۆ پەیدا نەکات، بە نکوڵی و نەخێرێکی بێبنەما، ئەم گومانەی لە ژنەکە بوە بە ڕاستەقینەیەک ناڕەوێتەوە و دەرونیشی دەخاتە دۆخێکی شڵەژاوتری پڕ مەترسی\nهەروەها لەئەگەری پاساودان و بەرانبەرکردنەوەی لۆژیکێکی دیکەش لەلایەن مێردەکەیەوە، هێشتا گومانی ژنەهاوسەرەکەی تەواو نابێ، تەنیا لەکاتێکدا نەبێ، ئەویش ئەوکاتەی ئۆدیب دەمرێ، ئەخلاق دەگۆڕێ، ئیتر جگە لە بەرانبەربونەوەی ئەنجامگیرییەکان هیچ هەڵە و ڕاستەقینەیەک بونی نامێنێ، وەک لە کۆتایی ململانێی نێوان ئەم دو دەروونە ژێردەستە و باڵادەستە دەبینرێ، ژنەکە مازۆخییانە، بە ملکەچبونێکی ئارەزومەندانە، بە مێردەکەی دەڵێ: ئەگەر لە پەیوەندی سێکسی تری، هەتا بەچێژتر بێ، منیش بەشدار پێبکە! ئەم ڕێخۆشکردنە لە گۆڕانی ئەخلاقەوە نەبێ، بە پێچەوانەوە وەک خۆمەڵاسدانێکی ژنەکە لە مێردەکەی، بەو مەبەستەی ئەنجامگیرییەکەی پێ بسەلمێنێ، دواتر بە تۆڵەکردنەوەیەکی سادییانە پەلاماری بدات. وەکچۆن لە شانۆگەری ئۆتێلۆی شکسپیردا، ئۆتێلۆ دور لە مردنی ئۆدیب و گۆڕانی ئەخلاق، بە بنەما هەڵەکانی دەگاتە ئەنجامگیرییەکی هەڵە و پێیوایە ژنەکەیی و هاوڕییەکەی لە پەیوەندییەکی ژێربەژێری خۆشەویستیدان، دواجار لەسەر ئەم ئەنجامگیرییە هەڵەیە، ئۆتێلۆ ژنەکەی خۆی دەکوژێت. چونکە ئەم سەرکوتی و پڕبونەی دەروون، لەم دۆخە مازۆخی و ژێردەستەییە وەک درێژەدانێک بە شەڕی لۆژیکەکان نەچێتە دۆخی بەتاڵبونەوە و باڵادەستی، هاوشێوەی دەرونی ژنەهاوسەرەکەی سوکەڵەی لە تاقەتبەدەر، لەبەر ئەوەندە نکوڵییەکانی مێردەکە، ئەمجارەیان لەبری پەلامار، بە گریان و ئازارخواردنەوە دەکەوێتە سەرچۆک و تێکدەشکێت\nگشت ئەم کوشتن و تۆڵە و تێکشکان و گومان و بنەما و ئەنجامگیرییانەش، بە بیانوی ڕێکخستنی هەست و چێژ و ڕێکەوتە کوێرەکان بە لۆژیک، شەڕی دەرونەکانە لەسەر ژێردەستەکردن و باڵادەستبون، ئەوەیە چەمکی ئیرەیی و خیانەتی کارا کردوە و ئەم ئەویتر بە خاوەندارییەتی تایبەت و ژێردەستەی خۆی دەبینێت"
  },
  {
    "id": 244,
    "p": 244,
    "idPoster": "https://lh3.googleusercontent.com/BYNcb4FsLzAy9ui_OYYq9hC4dvzO728o2mmd68ppiDuN9KyBHApNq6YtW83LeYDzRUSxalduRhUbyr4VzflmRtiJwgql9OJP3MN1JV81cL55x1y4y4nxviygeie2CPtR89IVMYik_Q=w2400",
    "typeFilm": "film",
    "memberNameEnglish": "hiwa-sahid",
    "title": "Muhammed: the messenger of god 2015",
    "photo": "Muhammedthemessengerofgod2015.JPG",
    "writingN": "هیوا سەعید",
    "nameF": "موحەممەد: پەیامبەری خودا ٢٠١٥",
    "description": "\nمەجید مەجیدی: بەکارهێنانی هونەر بۆ خزمەتی ئایدۆلۆژیا له‌به‌رئه‌وه‌ی سیاسه‌ت له‌ پانتایی بچووک بچووکی ئایدیۆلۆژی، نه‌ته‌وه‌یی، ئایینی ئێمه‌ی خستۆته‌ به‌ره‌ی دژبه‌یه‌ک و لێکیدابڕیوین، بۆیه‌ یه‌کێک له‌ ئه‌رکه‌کانی هونه‌ر ئه‌وه‌یه‌ به‌ یه‌کترمان بکاته‌ دۆست و ئاشنامان بکاته‌وه‌. هه‌رچه‌نده‌ ئه‌م بیرکردنه‌وه‌ جوانه‌ بچێته‌ خانه‌ی خه‌یاڵه‌وه‌، ڕه‌تکردنه‌وه‌ی جوانییه‌کە ڕه‌وایه‌تی دانه‌ به‌ ناشیرینی. لێره‌وه‌یه‌ ئه‌و ئه‌ده‌ب و هونه‌ره‌ی ده‌که‌وێته‌ ده‌ره‌وه‌ی ئایدیۆلۆژیا بۆ ئه‌وه‌ی، ڕه‌وایه‌تی نه‌دا به‌و ناشیریینییه‌، ئیش له‌سه‌ر خه‌یاڵه‌ جوانه‌که‌ ده‌کات. چونکه‌ له‌ دواجار ئه‌وه‌ی کێشه‌ی هه‌یه‌ و پێویسته‌ به‌سه‌ر بکرێته‌وه‌ ته‌نیا مرۆڤه‌، ئینجا ئه‌و مرۆڤه‌ سه‌ر به‌ ئایین و نه‌ته‌وه‌ی سه‌رده‌سته‌ یان ژێرده‌سته‌ بێت. له‌لای سینه‌ماکاره‌ گه‌وره‌کانی جیهان، هونه‌ر چه‌کێک نییه‌ بۆ لێدان له‌ نه‌ته‌وه‌ و ئایینێکی تر، به‌ مه‌به‌ستی به‌رگری له‌ نه‌ته‌وه‌ و ئایینه‌کانی خۆیان. له‌ هیچ به‌رهه‌مێکی پییه‌ر پاۆلۆ پازۆلینی و ئه‌ندرێ تارکۆڤسکی کاری له‌م شێوه‌یه‌ نابینرێت، ئه‌گه‌ر وابێ ئه‌وان وه‌کو سینه‌ماکارێک له‌ جیهانیبون ده‌که‌ون و هونه‌ره‌که‌یان ده‌بێته‌ هونه‌رێکی لۆکاڵی\nبه‌ پێچه‌وانه‌وه‌ مه‌جید مه‌جیدی، یه‌کێکه‌ له‌و سینه‌ماکارانه‌ی له‌ به‌رهه‌مه‌کانیدا، هونه‌ر ده‌خاته‌ خزمه‌ت ئایدیۆلۆژیا و مه‌زهه‌بگه‌رییه‌وه‌، وه‌کو ئێرانییه‌کی سه‌ر به‌ ویلایه‌تی فه‌قێ و شیعه‌ مه‌زهه‌بێک، هه‌میشه‌ له‌ شه‌ڕی نه‌یاره‌کانیدایه‌، ئه‌و نه‌یاره‌ جارێک خۆی له‌ ئایدیۆلۆژیایه‌کی وه‌ک مارکسیزم ده‌بینێته‌وه‌، وەک له‌ فیلمی باران ئەوەندەی وێرانبونی ئه‌فغانستان به‌ خه‌تای سوپای سۆڤییه‌ت ده‌زانێ، به‌ خه‌تای تاڵیبانی نازانێ، یان له‌ دواترین به‌رهه‌می به‌ناوی محه‌مه‌د په‌یامبه‌ری خوا شه‌ڕی ئیسلامی سوننی ده‌کات\nله‌ فیلمه‌ به‌ناوبانگه‌که‌ی مسته‌فا عه‌قاد به‌ناونیشانی په‌یامی ئیسلام، که‌ ئه‌م بەرهەمەیان جێگای ڕه‌زامه‌ندی مه‌زهه‌بی سوننه‌یه‌، پێغه‌مبه‌ر له‌ سه‌روی ته‌مه‌نی چل ساڵی دایه‌ و به‌ شه‌ڕه‌کانی به‌در و ئوحد خه‌ریکی گه‌یاندنی په‌یامه‌که‌یه‌تی، واتا له‌م فیلمه‌دا پێغه‌مبه‌رێکی شه‌ڕکه‌ر و په‌یامێکی توندوتیژت به‌رچاوده‌که‌وێ، که‌چی له‌ به‌رهه‌مەکەی مه‌جیدی به‌س ژیانی منداڵی به‌ر له‌ پێغه‌مبه‌رایه‌تی محه‌مه‌د ده‌بینیت، منداڵێکی نه‌رمونیانی فریشته‌ئاسا، دوای ئه‌وه‌ی بێ باوک ماوەتەوە، مامی له‌خۆی ده‌گرێ، ئه‌و مامه‌ش ئه‌بوله‌هه‌ب نییه‌، هه‌مزه‌ نییه‌، ئه‌بوتاڵیبه‌\nپڕکردنه‌وه‌ی ته‌واوی فیلمه‌که‌ به‌ ژیانی منداڵی پێغه‌مبه‌ر، له‌به‌ر گێڕانه‌وه‌ی سه‌رده‌می منداڵییەکەی نییه‌، به‌ڵکو منداڵ ئاماژه‌یه‌ بۆ پاکی و بێخەتایی، گه‌ڕانه‌وه‌ی مه‌جیدی له‌بری شه‌ڕانگێزی به‌در و ئوحد بۆ ئه‌و ته‌مه‌نه‌، له‌پێناو به ‌فریشته‌کردن، یان ڕاستر بۆ به‌عیساکردنی پێغه‌مبه‌ر محه‌مه‌ده، هه‌تا له‌گه‌ڵ ئه‌و دنیابینییه‌ سۆفییانه‌ی ئێران بره‌وی پێده‌دا دژ به‌ مۆدێرنه‌ و شارستانییه‌تی خۆرئاوایی، یه‌کبگرێته‌وه‌\nله‌ هه‌مان کات ئێران وه‌ک کۆمه‌ڵگایه‌کی جێگیری کشتوکاڵی بۆ جیاکردنه‌وه‌ی شارستانییه‌ته‌که‌ی له‌ به‌رانبه‌ر بیاباننشینه‌کانی دورگه‌ی عه‌ره‌بی و کلتوری هێرش و به‌تاڵانبردن، که‌ دواتر له‌ ئیسلامدا له‌ فتوحات و غه‌زو ته‌رجه‌مه‌ ده‌بێته‌وه‌ و خۆی لەم مێژوە بە دوور بگرێت\nله‌ هه‌موی گرنگتر بۆ ڕۆڵی ئه‌بوتاڵیبه‌ له‌ په‌نادان و له‌خۆگرتنی ئه‌و پێغه‌مبه‌ره‌ منداڵه‌، ده‌یه‌وێ ئه‌وه‌ پیشان بدا سه‌رکه‌وتن و گه‌یشتنی په‌یامه‌که‌ی بۆ ئه‌بوتاڵیبی باوکی ئیمامی عه‌لی و باپیری حه‌سه‌ن و حوسێن ده‌گه‌ڕێته‌وه‌، ئەوەش بۆ هێشتنه‌وه‌ی ئه‌و شیعه‌یه‌ی ئه‌مڕۆ ئێران نوێنەر و ڕابه‌رییەتی، به‌ بیانوی ئیسلامبوونه‌وه‌ نه‌که‌وێته‌ ژێر قه‌ڵەمڕه‌وی عه‌ره‌ب و ئیسلامی سوننه‌وه‌. به‌ مانای ئه‌وه‌ی سه‌ره‌تا بۆ خزمه‌تی شیعه‌گه‌رایی، له‌ کۆتایی مه‌زهه‌بی شیعه‌، وه‌ک که‌ره‌سته‌یه‌ک بۆ پاراستنی شوناسی ئێران"
  },
  {
    "id": 245,
    "p": 245,
    "idPoster": "https://lh3.googleusercontent.com/0OCIQGBoAjRlFSzKaocZ2oyJY635DeZXFDQNwbTfhEeLwN9wkKDRBSLRkFDCEL7-Xbdo-3aZl9Nse5_YRX_CNyDfpB6qXd7tsDC6d5lA9-tL2Gu9oR89i8-ug2k3Jni6nG9TJCadIQ=w2400",
    "typeSeries": "series",
    "memberNameEnglish": "hiwa-sahid",
    "title": "Fleur Salome Freud 2020 Tv series",
    "photo": "FleurSalomeFreud2020Tvseries.JPG",
    "writingN": "هیوا سەعید",
    "nameF": "فلۆ سالۆمی، زنجیرەی فرۆید ٢٠٢٠",
    "description": "\n!سالۆمی، پیاوێک لەناو لەشی ژندا\nنیچە یەکێکە لە یەکەمین دەرونشیکارەکان، جێی سەرسوڕمانە هەتا چ ڕادەیەک قوڵبینییەکەی باڵی بەسەر دۆزینەوەکانی ئێمەدا کێشاوە، هیچ کەس لەو قوڵتر لە پاڵنەرەکانی پشت ڕەفتاری مرۆڤ تێنەگەیشتوە. فرۆید\nسالۆمی بەو بیرکردنەوە فەلسەفییانە گەیشتوە، نیچە پێی گەیشت. پۆل ڕی\nسالۆمی هاوشێوەی نیچە سادۆمازۆخییەکی ناوەکییە، بە ویستی هێز (هەست/ئاگایی) لە پانتایی خەیاڵیدا دەستبەسەر نەست و لایەنە مازۆخییە (مێ)کەیدا دەگرێت. بە مانای بەهۆی فەنتازیاوە ژنبونی خۆی (جوڵە و دەربڕینی ژنانەی) لە پانتایی واقیع ڕەتدەکاتەوە\nئەم ڕەتکردنەوەیە پەیوەستە بەو ڕق و ئیرەییەی کچ لە دایکییەتی، کە ئەویشی بە ژنی بەرهەمهێناوە، بۆیە لە تۆڵەی نایەوێ ژن بێ، لە ناوەوە حەزی بەزاندنی تابوی هەیە، دەیەوێ ببێ بە شوێنگرەوە و خەسێنەری دایکی لە بەرانبەر باوکدا (ئەویتری گەورە/خوا/شکۆ). لێرەوەیە ئەم ڕقەی حەزیشە لە دایک، لەبەرئەوەی خاوەنی زەکەری دایکە. دواجار بەم هۆیەوەیە لە پانتایی واقیعدا بۆ هاوشوناسی سەرسام بە پیاوی بە شکۆی وەک نیچەیە\nهەروەها پێزانینەکانی سالۆمی بەوەیە بە هەمان تەکنیکی نیچەیی لەبری بەشێوەیەکی عاریفانە هەستی لەبەردەم نەستی (خوا) بخەسێنێ و ببێتە کەسێکی سۆزەکی و واقیعەکەی (ژنە) بە خەساوی پەسەندی بکات، بە پێچەوانەوە بە هەست و ئاگایی نەستی دەخەسێنێت (کوشتنی خوا/ وەستانەوە دژی نەریتی باو) و دەبێ بە هۆشەکی. واتا بە فەنتازیا ڕوبەڕوی واقیع دەبێتەوە و بە چونە ئەودیوی شێتی (بازدان بەسەر هیستریا) دەست بۆ شێواندنی پێکهاتە ژنانە واقیعییەکەی دەبات. بەو مانایەی بە چونێکی فەنتازیایی لەپێناو بەزاندنی تابو (چێژپێدان بە ئارەزو) دەگەڕێتەوە ناو ویژدانی ناخودئاگای، دواتر وەک ئاشکراکەرێک دەخزێتە ئەوانیتریشەوە\nئەوەیە کاتێک ئەندامە ئایدیالییەکەی سالۆمی فالیک (نێر)ە و لە واقیعیشدا ژنە، بەم دوکەرتبونە ناچونیەکەی خەیاڵ و واقیع و ئاڕاستەکردنی دەرونی لەم نێوانەدا (خەساندنی ژنبون/کوشتنی خوای نەست) دەشڵەژێ وەک ترسانێک\nکەواتە جارێکی تر سەرسامبونی بە نیچەیەکی تاکگەرا لەسەر بنەمای زانینی ئەم تەکنیکە (خۆشڵەژاندن) و ناسینی فەلسەفەکەیەتی، کە سالۆمی (ئەویش وەک تاکگەرایەک/مێردم ناوێ. سالۆمی) خەیاڵی دەنوێنێتەوە و لەگەڵیدا هاوشوناس دەبێت. بەوەدا یەکسانی دەکاتەوە بەخۆی، چونکە هاوشوناسبون بە خۆسڕینەوە و تواندنەوە لە ئەویتر ڕودەدات. ئەم ئەویترە بۆ ژن باوک و بۆ پیاو دایکە، لە کۆتایی ئەم باوک و دایکە سیمبولێکن، ئامانج لە هەردوکییان خوایە (ئەویتری گەورە). لە کاتێکدا سالۆمی نیچەییانە (خەسێنەرانە) بکوژی ئەویتری گەورەیە (کوشتنی خواباوک/خەساندنی دایک). وەکچۆن لە بنەما فەلسەفییەکانی نیچەشدا بە کوشتنی خواباوک (مازۆخییەکەی ناوخۆی) دەست پێدەکا، بە تێکشکاندنی نەریتە پیرۆزەکان و ویستی هێز تێپەڕ دەبێ، بەڵکو مرۆڤی باڵا لەدایک بێت\nبەڵام نیچە لەبارەی خۆشەویستی لەگەڵ ئەم جۆرە ژنبونە، لە زانستی شاد و لە نامەیەکیشدا بە سالۆمی دەڵێ: خۆشویستن لە ڕوانگەی ژن و پیاوەوە جیاوازە، سەرەڕای ئامادەم بۆ تاکەکەسیک لە هاوسەرگیری تەنازولی پێشوەختە پێشکەش بکەم، بڕوام بە یەکسانی ژن (فالۆس/ناهۆشەکی) و پیاو (فالیک/خاوەن هۆش و مۆڕاڵ/بە شکۆ) نییە. لەئاوابونی بتەکانیش ئەم تێگەیشتنە بە ڕونتری دەڵێت: خۆتان لە ژنێک لادەن نێرانە بجوڵێتەوە (داوای دایکباوکایەتی-بۆ منداڵکردنەوە و ژێردەستەیی بەسەر پیاو دەکات)، ئەگەر لانەچن (بەپیاوبونێکی باوکانە نەمێننەوە) بۆخۆی دەڕوات. لێرەدا تەواوی مەبەستەکەی لە هاوسەرایەتی خاوەندارییەتییە، لەبەر گرێی ئۆدیب و ئەلێکتراش پیاوەکان دایکییان و ژنەکان باوکییان لە یەکتر دەوێتەوە، پێویستە پیاو قوربانی بە نەویستنی ئەم چێژە (مازۆخیزمی دەرەکی/دایکی ئۆدیبی) لە خۆیدا بدا و گرێیەکەی هەڵوەشێنێتەوە، ببێ بەو باوکەی ژن دەیەوێت. بەپێچەوانەوە پیاو بە منداڵبونەوە ببێ بە ژێردەستە، ژنەکەی لە خاوەندارییەتی دەکەوێت و دەبێ بە هی هەموان، پیاویش (مرۆڤی باڵا) ئەوە پەسەند ناکات"
  },
  {
    "id": 246,
    "p": 246,
    "idPoster": "https://lh3.googleusercontent.com/6eH4E3J36Z7wL79yTYB7UdBDJ3SQri_6Q_cSIb13zh1x0NAnovkKhyCqyW_zZJ9aO8AtBVixi42n0zsYpIPGj9qCiAdCvOL2MOp7bg9jJARS2AqNHdz-I8BO4yfdYdyoGwfgWvq1RQ=w2400",
    "typeFilm": "film",
    "memberNameEnglish": "hiwa-sahid",
    "title": "Young and beautiful 2013",
    "photo": "Young&beautiful2013.jpg",
    "writingN": "هیوا سەعید",
    "nameF": "گەنج و جوان ٢٠١٣",
    "description": "\nنهێنی و درۆ و ناپاکی لە فیلمی گەنج و جوانی فڕانسوا ئۆزۆن\nلە فیلمی گەنج و جواندا، کچێکی حەڤدە ساڵی، هەرچەندە خۆشەویستێکی کوڕی لە تەمەنی خۆی هەیە، بەڵام لەبەرئەوەی پێشتر دایکی مێردی بە پیاوێکی تر کردۆتەوە، توشی هەمان گرێی ئەلێکترای کچی ئاگامەمنون هاتوە. بە مانای ڕقی لە دایکی و سۆزی بۆ باوکە ڕاستەقینەکەی چووە و حەزی سێکسی بەو پیاوانەی له‌ پانتایی خەیاڵی جێی باوکی بۆ ده‌گرنه‌وه‌، تێر دەخوا. لێرەوەیە کچەکە لەکاتی سەرجێی کوڕە خۆشەویستەکەی، بە چاوێکی منداڵانە سەیری کوڕەکە دەکات، کوڕەکەش لەم بچووک بینینە بە ئاگایە و دوچاری خەسان و ناچالاکی سێکسی بوه‌ له‌گه‌ڵیدا، بە مانای پیاوبونی کوڕەکە یەکسان بۆتەوە بە ژنبون و گەڕاوەنەوەیەک بۆ سەردەمی منداڵی و باوەشی دایکی. چونکه‌ کوڕەکە توانای ئەوەی نییە باڵادەستی بەسەردا بکا، وەکچۆن کچەکە باوکبونی لە کوڕەکە دەوێ، ئەویش دایکبونی لە کچەکە دەوێته‌وه‌\nکاتێکیش کوڕەکە ناتوانێ ببێتە ئەم باوکە، ناچار بە پەسەندکردنی خەسانه‌که‌ وەک چارەسەر و چێژکردنێکی مازۆشی، لێدەگەڕێ کچەکە پەنجە بنێتە کۆمی. لەبەرئەوەی به‌ لێکدانه‌وه‌ی فرۆید، منداڵی نێرینه‌ بە ساوایی، کاتێ دایکی شیری پێدەدا و ژێری پاک دەکاتەوە و لە باوەشی دەیلاوێنێ، ئەم چاودێری و خزمەتکردن و نازکێشانە، هەستێک لە ناخی منداڵەکە ده‌چێنێ، ئەم به‌ده‌مەوه‌چوونه‌ به‌س بۆ ئەمە و ئەو ژنە هەرموڵکی خۆیەتی، ئەوکاتەشی به‌وه‌ دەزانێ دایکی ئه‌و خزمەت و نازهه‌ڵگرتنه‌ بە مێردەکەشی دەدا، بەم هاوبەشیکردنە هەستی بریندار ده‌بێ و باوکەکە بە ناحه‌زێک و بە ئاواتی له‌ناوچونییه‌تی. لە هەمان کات لە ژوری نوستنی دایک و باوکی، چاوی بەو دیمەنانەی لە سەرجێی ژن و پیاو ڕودەدا بکەوێ و هێشتا هیچ لە پەیوەندی ئەوان تێناگا، ئه‌وه‌نده‌یه‌ هەست بە توندوتیژییەک لە جوڵە و تاودانی باوکی بۆ دایکی دەکا و لە هه‌لێکیشدا ئەو جوڵە و تاودانه‌ی باوکی بۆ دایکی دوبارە بکاتەوە، دایکەکە تێیبگەیەنێ باوکی بیبێنی چوکی دەبڕێ، به‌م سەرکوتکردنە دەگاته‌ ئه‌و تێگه‌یشتنه‌ی، کچەکان ئەندامی نێرینەیان نییە، باوکیان لێی بڕیون\nلێره‌دا ئەو باڵادەستییەی باوکی بەسەر خۆیی و دایکی، دەبێتە مایەی هەڵگرتنی قینێکی شاراوە لە باوکی و سۆزێک بەلای دایکیدا، دواجار خۆیی و دایکی بە دوو قوربانی لاواز و ملکەچ، لە بن باوکە دەسەڵاتدار و زەفتکەرەکەی دێته ‌به‌رچاو. به‌ گوێره‌ی ئه‌م لێکدانه‌وه‌یه‌،‌ پیاوبوون ئه‌و گرێیه‌یه‌، کوڕ به‌ منداڵی مه‌یلی بەلای دایکییەتی‌ و باوکی بە به‌ربه‌ستێک ده‌بینێ، له‌ داهاتودا ڕقی له‌ باوکی وه‌ک پیاوێک ده‌بێته‌وه‌، ئه‌م چه‌پاندنه‌ش‌ هۆکارێکە مێرد ڕۆڵی ژنبون (مێینه‌بون) له‌ باوه‌شی ژنه‌که‌ی وه‌ک دایکێک، بگێڕێته‌وه‌‌. کەواتە لە کۆمەڵگاکانی پابەند بە ئەخلاقی هۆشەکی میتافیزیکی و ئەو سێکسەی نێوان ژن و پیاو بە چاک ده‌زانرێت، منداڵی لێبکەوێتەوە، هەروەها لەم کردەیەدا باڵادەستبونی مێرد بەسەر ژنەوە بە پێویست ده‌بینرێ و کاتێکیش مێردەکان توانای ئەم باڵادەستییەیان نابێ، بە منداڵبونەوە و چونەوە باوەشی ژن وه‌ک دایکێک، شەرمەزار و لەناوەوە تێکدەشکێن. بۆ خۆبەدەستهێنانەوە لەم شه‌رمه‌زاری و باڵادەستکردنەوە بەسەر ژنەکاندا، زۆرجار پەنا دەبەنە بەر بەکارهێنانی دەرمان، که‌چی لە کاردانەوەی ئەم چارەسەرییە دور لە چێژ و خۆڕزگارکردنە لەپێناو پیاوبوندا، بۆ چێژی ڕاستەقینە لە دەرەوەی پابەندییە ئەخلاقییە میتافیزیکییەکە و ئەم تێگەیشتنە هەمەکییە بۆ چاکە، لە چاکەی هەندەکی و ئەوەی بۆخۆیان چاکە دەگەڕێن. ئەوەش بۆخۆی جارێکی تر لە نێوان ژیانی ناوەکی و دەرەکی بە کەوتن و لادانی ئەخلاقی، مرۆڤی (بە ئەخلاقی بێئەخلاقی!) دوڕوی لێ به‌رهه‌م دێ. ئه‌م که‌وتن و لادانه‌ش سه‌ره‌تا لەسەرجێی ژن و مێردەکان بە خیانەت دەسپێدەکا و دواتر هه‌ڵسوکه‌وته‌ تێکشکاو و خیانه‌تکارانه‌که‌یان تەواوی ژیانی کۆمەڵایەتی و سیاسی دەتەنێتەوە. بۆیه‌ کاتێک پیاوبون گرێ و داواکردنه‌وه‌ی دایکایه‌تی بێ له‌ ژن، به‌ تێگه‌یشتنی جاک لاکان، ژنبونیش گرێیه‌ و داواکردنه‌وه‌ی باوکه‌ له‌ پیاو و ئەم کچە لەم ژینگە کۆمەڵایەتییەش گەورە نەبووبێ، بەو مانایەی دایکی مێردی بە پیاوێکی تریش نەکردبێتەوە، دیسان ڕقی لە دایکێکە وەکخۆی ئه‌ویشی بە ژن و بە فالۆسی (ئەوەی نییەتی) بەرهەمهێناوەتەوە. هۆگربوونی بە باوکی، تۆڵەیە لە دایکی و حه‌زه‌ سێکسییەکەی بەو پیاوانەی له‌ پانتایی خەیاڵی بۆشایی باوکی پڕده‌که‌نه‌وه‌، تێر دەبێ. ئه‌وه‌یه‌ کچەکە دوای گۆڕین و تاقیکردنەوەی چەندین جۆر ئەزمونی سێکسی (ئەم ئەزمونە سێکسییانە ئەوە ناگەیەنێ، چێژ لە گۆڕینی پیاوەکان دەکات، لەبەرئەوەیە لە منداڵییەوە لەناو پیاوەکاندا بەشوێن باوکێکدا دەگەڕێ، گرێیە دەرونییەکەی هه‌ڵوه‌شێنێته‌وه‌)، له‌ ئه‌نجامدا ته‌نیا چێژ لە پیاوێکی بەتەمەنی لەخۆی گەورەتر، کە گرێیە دەرونییەکەی پێ دەکرێتەوە، دەبینێت\nوه‌ک دیاره‌ ئه‌م ئه‌نجامه‌ وه‌ک کچه‌که‌، بۆ خۆشه‌ویسته‌ کوڕه‌که‌شی هاوشێوه‌یه‌، به‌وه‌ی هۆگربون و چالاکی سێکسی کچەکه‌ بەرانبەر پیاوە بە تەمەنەکە، لە فالۆسبونی سەرچاوە بگرێ، چالاکی پیاوە بە تەمەنەکە، که‌ لەبری هاوسەرە هاوتەمەنەکەی خۆی، حەزە سێکسییەکەی بەم کچە کەمتەمەنە تێر دەخوا و ئەوەندە چالاکە، بۆ ئەو چێژی باوکبون و باڵادەستییەی بەسەر کچەکەدا هەیەتی، دەگەڕێتەوە. به‌ پێچه‌وانه‌وه‌، له‌ ئه‌گه‌ری په‌یدانه‌بونی ئەم پیاوه‌ گه‌وره‌ و باوکه‌ باڵاده‌سته‌، ئارەزوی کچەکە، چێژ لە سێکسی کچانی هاوتەمەنی خۆی دەبینێ، بۆ ئەوەی لە تۆڵەی ئەم فالۆس و ڕقکردنەوەی دایکی، ڕۆڵی باوکایه‌تییان بەسەردا بگێڕێ، یان سەرجێی ژنانی گه‌وره‌تر و هاوتەمەنی دایکی، هەتا چێژ لە فالۆسبونەکەی وەک خەساوێک وەرگرێ و ئەوەی ڕقی لێدەبێتەوە و لێی هەڵدێت، خۆشیدەوێ و بۆی دەچێتەوە. وه‌ک لە کۆتایی فیلمەکە، دوای مردنی‌ پیاوە بە تەمەنەکە، کچەکە، ئه‌م بۆشاییه‌ بە ژنەهاوسەرەکەی پڕدەکاتەوە. ئەم فیلمە لە دەرهێنانی فرانسوا ئۆزۆنە، له‌ ساڵی 2013 به‌رهه‌م هێنراوه‌"
  },
  {
    "id": 247,
    "p": 247,
    "idPoster": "https://lh3.googleusercontent.com/7vtqnirRtn9yLfLQnN8yaPK1AYMVXC8rmdoT-XrpPgjGDdDaC4mT1uKIFkVWCmNgd1W2bvpV7eUOa-ExOwEZstuUabTg3FL5ADuZ6dFTz1tePDfm7gLdrbTPD0gBo5Z_DH9L_qlvlg=w2400",
    "typeDirector": "director",
    "memberNameEnglish": "heshw-fatih",
    "title": "Quentin Tarantino",
    "photo": "QuentinTarantino.png",
    "writingN": "هێشوو فاتیح",
    "nameF": "کوێنتین تارانتینۆ",
    "description": "\nئەگەر تۆ یەکێکیت لەوانەی فیلمت خۆشدەوێت٫ ئەوا بەدڵنیایی دەتوانی ببیتە یەکێک لەوانەی فیلم دروستدەکەن\nکوێنتین تارانتینۆ \nکوێنتین تارانتینۆ دەرهێنەر و نووسەر و ئەکتەری ئەمریکا لە ساڵی ۱۹۸۷ - تا ئێستا دەستی بەکاردکردنی فیلم کردووەو خاوەنی دوو خەڵاتی ئوسکارە٫ زیاتر فیلمەکانی بە ئامڕازێکی توندوتیژی نەخشاندووە بەجۆرێک کە بووەتە شێوازێکی ڕەخنەگرتن\nتارانتینۆ لە فیلمەکانیدا بەرگری لە توندوتیژی کردووەو لە فیمەکانیدا لەڕێی دارشتنی کارەکتەر و شێوازی ژیانیانەوە لە هەرسێ ڕەهەندەکانی کارەکتەردا توندووتیژیمان پیشان دەدات ئەویش بە کوشتنی کەسێک لە فیلمەکەدا یاخوود فۆڕمە فیزیکیی و ناوەکییەکەی شێوازی کارەکتەر بێت هەمیشە گوتوویەتی توندوتیژی زۆرباشە و هەوڵی داوە بە ڕێگایەکی گەورە کاربکاتە سەر :بینەرەکانی . و لە ساڵی ۲۰۰۹ لە ڕۆژنامەی ڕۆژی هەواڵ  کاتێک پرسیاریان لێکرد بۆچی توندووتیژی بەکارهێناوە دەڵێت\n توندوتیژی یەکێکە لەو کۆمەڵە شتانەی ؟کە پێویستە لە فیلمدا بەکاربهێنرێ و هەرکەسێک پێم بڵێن توندووتیژی چی دەکات لە فیلمی تۆ؟ منیش هەمیشە دەڵێم ئەی سەماکردن لە فیمێکی تردا چی دەکات \nلە فیلمەکانیدا جارجار واتە هەندێکجار شێوازێکی نەنلینیەری لە ستراکچەری فیلمەکانیدا بەکارهێناوە  کە ئەویش شێوازێکی نووسینی سیناریۆیە لە گێڕانەوەدا پشت بە ڕێکخستنی کات و بەدواچوونی کاتدا ناچێت لە گێڕانەوەدا سەرەتاو و ناوەڕاستی کۆتای چیروکەکە بەدوای یەکدا نایەن بەڵکو زۆرجار بەپێی خواستی نووسەر یاخوود دەرهنەر بڕیار دەدات چ بەشێکی چیرۆکەکە بکرێت بە سەرەتای دەستپێکی فیلمەکە ٫ لە فیلمی\nReservoir dogs ,Kill Bill,Hateful Eight\nهەروەها لە فیلمی ڕؤمانسی ڕاستەقینە دا هەر لە بنەڕەتی نووسینەوە شێوازێکی نەنلینیەری بەکارهێناوە تەنانەت پێشەوەی دەرهێنەرەکە بیرلەوە بکاتەوە لەو ستایڵە نزیک ببێتەوە هەروەها لەو ساتەوە ڕەخنەگران ئاماژە بەوەدەکەن کە پێویستە ئەو شێوازی بەکارههێنانی ستراکچەی فیلمە لە فیلمی هەرکەسیێکی تردا وەک شێوازی بەکارهێنانەکانی تارانتینۆی لێبکرێت\nلەدواتردا هەوڵی بو درووستکرنی زنجیرەیەک لە کارەکتەری ئەنیمی داوە لە فیلمی بکوژە هەروەها بەشێوەیەکی زۆرباش ئیستاتیکاو و ئەنیمەیشن تێکەڵ دەکات بەبەکارهێنانی وێنەی ئەنیمی ٫٫ فیلمی فیکەی پووش بەباشترین فیلمی تارانتیۆ دادەنرێت کە لەساڵی ۱۹۹٤ بەرهەم هاتووەو فیلمێکی کرایمە و باس لە تاوانەکانی لۆس ئەنجلێس دەکات\nلەڕووی بەکارهێنانی ژانڕای بیۆپیک کە زیاتر ژانڕایەکی درامییەو هەوڵی گێڕانەوەی ژیانی هەموو ڕۆژێکی کارەکتەر دەدات و زیاترن جار  فیلمەکە لە ڕووداوێک یاخوود هەر شتێکی ترەوە وەریدەگرێت جگە لەخەیاڵ ٫٫ تارانتینو هیچ گرنگیەک بەم شێوازە نادات\nپێی وایە ئەگەر کەسێک هەبێت شێوازی ژیانی زۆر سەرنج ڕاکێشـبێت و لەسەرەتاوە تاکۆتای ژیانی بگێڕدرێتەوە دەبێتە فیلمێکی بێزارکەر و ناخۆش کە هیچ گرنگیەک لای بینەرەکەی جێناهێڵێت بۆیە شێوازی نەنلینیەر جێی بەیاخی ئەو بووە\nتارانتینۆ لەبەرئەوەی هەندێک کات دەستی بەنووسینی ڕۆمان کردووە هەمیشە لە سیناریۆکانیدا شێوازێکی نووسینی ئەدەبیانە باڵی بەسەر پەرەکەیدا داوە ٫٫ هەمیشە زۆرترین کات گوێی گرتووەو کەمترین کات سەیری کردووە ٫ وەک خوی دەڵێت هەرکات ویستبێتی چیرۆکێک بنووسێت قەڵەمەکەی وەک شاخێکی پڕ هەستی لێهاتووە کە هەرشتێکی بیستبێت بیری !!دەکەوێتەوەو بە شێوازێکی پر گۆڕانکاری لە جوانییەوە دەکەوێتە سەر پەڕەکەی و بەبێ هیچ وشەیەک و دیالۆگێک بۆ ئێمەی دەگێڕێتەوە \nهەروەها تارانتینۆ بەدەر لە چیرۆک و فیلمی باش بەوە ناسراوە کە لە فیلمەکانیدا بەشێوەیەکی زۆر سەرنج ڕاکێش لەگەڵ سات بەساتی فیلمەکەدا موزیک یاخوود گۆرانی بەکارهێناوەو بووەتە براوەی خەڵات بەهۆیەوە ٫لە ڕووی بەکارهێنانی تەکنیکی دەرهێنانەوە واید شۆت بۆ تارانتینۆ هەمیشە هوکارێک بووە تا پێشبینی و چاوەڕوانی درووستکردن لای بینەر بگەیەنێتە ئاستێکی زۆر بەرز چونکە پێی وایە واید شۆت ئەتوانێ تۆ بە هەموو دیتەیڵێک و سووچێک و پۆینتکی ئەو شوێنە !ببات کە دەیبینین ٫٫ تەنها بۆ درووستکردنی ئاڵۆزی نا بەڵکو بۆ دەرخستنی ژینگەو خواست و ناخی کارەکتەر تاکوو پیشانمان بێت کە کێیە \nلەگەڵ بەکارهێنانی سایزی بچووک واتە کلۆس ئەپ و  گۆشەی نزم و جوڵەی کامێرای زۆر بەدەوری ئەکتەردا تاکوو بە تەواوی هەموو هەستی کارەکتەر یان هەرشتێک ببینین کە گرنگە بۆمان ٫٫ هەمیشەش بە زوومێکی خێرا لە واید شۆتەوە چۆتە کلوز ئەپ و لە ژینگەی کارەکتەرەوە کە بە دیتەیڵێکی زۆر بەرز پیشانی داوین پاشان بە ناخ و ڕۆحی کارەکتەرەکەی ئاشنا کردووین .لەگەڵ ئەوەی کە تارانتینۆ هەمیشە لە فیلمەکانیدا بە شێوەیەکی زۆر گرنگییەوە پشتگیری لە توندووتیژی کردووەو هەمیشە بە هۆکارێک و کارێکی زۆرباشی مرۆڤایەتی لە قەڵەمی داوە چەندین کەس لە چاوپێکەتنەکاند داوایان لێکردووە کە هۆکاری بەکارهێنانی توندوتیژی لە فیلمەکانیدا باس بکات بەڵام تەنها یەک وەڵامی هەبووە ( من وەڵامێکم بۆئەو پرسیارە نیە چونکە هەرشتێک کە پێویست بووە باسی بکەم لە فیلمەکاندا باسمکردووە )\nتارانتینۆ دەتوانێ ببێتە یەکێک لەو دەرهێنەر و فیلم درووستکەرانەی کە هەمیشە گێڕانەوەیەکی تایبەت بە ڕۆحی خۆی هەبووەو بەتەواوی هەوڵی گێڕانەوەی ژیان و ئێمەی داوە ٫٫٫ نەک تەنها بە خەیاڵێک بەڵکو بە ئاستێکی بەرزی ئیستاتیکای جوانی چیرۆکەکانمانی پیشان داوینەتەوەو پێمان دەڵێت فیلم ئێوەیەو ئەگەر حەزت بە سەیرکردنی فیلم هەیە ئەوا تۆ یەکێکی لەو کەسانەی فیلم درووست دەکەن\nواتە کەسێک و ژیانێک دەنووسیتەوە"
  },
  {
    "id": 248,
    "p": 248,
    "idPoster": "https://lh3.googleusercontent.com/DTqCd_XSNVVbc5518xzdyCcFdnyI2xIinc08tNsarHkBUR7QNlzTguWqvsikcs4tdRtlFxzswrNxyUVYYIMjuBA9Oqxl-EpNtlDuD6SXl1zqpem-4nJ5i0eAG4PSBprERF_CP3Nw9w=w2400",
    "typeDirector": "director",
    "memberNameEnglish": "heshw-fatih",
    "title": "Bela Tarr",
    "photo": "BelaTarr.png",
    "writingN": "هێشوو فاتیح",
    "nameF": "بێلاتار",
    "description": "\nزۆرترین فیلمەکان بەم شێوەیە ئیش دەکەن کە زانیارییەک و بڕینێک زانیارییەک و بڕینێک زانیارییەک و بڕینێک\nوە بۆ ئەوان زانیارییەکە تەنها چیرۆکەکەیە بۆ من ئەو زانیارییە شت گەلێکی زۆرە کە بمەوێ لە فیلمەکە و لە بۆشاییەکدا و لە کاتدا هەزارەها شتی تر بەژداریان پێبکەم \nپێبکەم کە بەشێکن لە ژیان بەڵام بە تەواوی پەیوەندی بە گێرانەوەی چیرۆکەکەوە نییەمن ئیش لەسەر هەمان جۆر کارکردن دەکەم\nزانیاری ٫٫ بڕین زانیاری٫٫ بڕین بەڵام بۆ من زانیارییەکە تەنها چیرۆک نییە\nبێلاتار\nبێلاتار دەرهێنەرێکی هەنگارییە لە ساڵی 1955 لە خێزانێکی هونەری لە دایک بووە لە تەمەنی ۱۰ ساڵیدا وەک ڕۆڵی نەیار لە درامای تەلەفیزیۆنیدا بەژداری کردووە پاشان دەستی بە درووستکردنی فیلم کردووە و براوەی ۲۱ خەڵاتی سینەمایی بووە ٫٫ خاوەنی ۹ فیلمی سینەمایی بووە کە باشترین فیلمیان خەڵکی پێش فاون (1982) بووە و سێیەم فیلمی بێلاتار بووە\n کارکردنەکانی تار لەسەر فیلمی ئارت یان فیلمی فەلسەفە بووەو جۆرێک لە هیواخواستنی تێدابووە ٫٫  هەروەها ئەو شۆتانەی لە فیلمەکانیدا بەکاری هێناوە شۆتی درێژخایەن و درێژ مەودا بووە کە زورکات هەبووە هەر شۆتێک لە فیلمەکەیدا 15 دەقە یاخوود 20 دەقەی خایاندووە و کامێرا هەمیشە لە جوڵەدا بووە بە دەوری ئەکتەر و هەر پڕۆپسێک و هەر شتێک لە بچووکترین ۱پوینت تا کۆتا پۆینت هەبووە لە لۆکەیشنەکەدا و هەمیشە جوڵەکانی بە شێوەیەکی بازنەیی بووە بەدەوری ئەکتەرەکەدا ئەویش وەک هۆکارێک بۆ ئەوەی وەک ئەوەی پێمان بڵێت کە لەماوەی 20 خولەک چی ڕوودەدات لە ژوورێکدا بێ ئەوەی هیچ شتێک و هیچ پۆینتێک جێبهێڵدرێت لە پیشاندانی ٫٫٫ چونکە بۆ ئەو بەتەنها چیرۆک گرنگ نەبووە بەڵکوو هەر شتێک کە لە ژیان کارەکتەر و ژیانمان هەبێت جێگای بایەخی بەر دیدی تار بووە\nلە سەرەتادا بە درووستکردنی فیلمی هێلانەی خێزان ەوە دەستی پێکرد لە ساڵی ۱۹۷۷ کە فیلمێکی درامییە باس لە دوو خۆشەویست دەکەن کە لە شوێنێکی ماڵی کوڕەکە دەژین و کچەکەش هەوڵدەدات بۆ دۆزینەوەی خانوویەکی نوێ .. بابەتی سینەمانی بێلاتار سینەمایەکی کۆمەڵایەتی بووە کە گرنگی بەخەڵکی ئاسای داوە لە فیلمەکانیدا لەگەڵ ئەوەی بۆ دەیەها ساڵ ئەمە ستایڵی ئیشکردنی ڤێرتۆڤ بووە ٫٫ بەڵام دواتر ئەم کارکردنە لە فیلمەکانی بێلاتار گۆڕدرا ئەویش بە پیشاندانی لایەنە نێگەتیڤەکانی کارەکتەرەکان و هەمیشە لەیەنە نەرێنیەکانی ژیانی لەگەڵ هەر وێنەیەک و چیرۆکێکی فیلمەکەیدا نیشانداوین ٫٫ کارەکتەرەکان لە سینەمانی بێلاتاردا کەسانی سترێس و نەرێنی بوونە بەرامبەر خۆیان و ژیانیان !! ئەمەش یەکێک بووە لەو هۆیانەی کە هەمیشە گوتوویەتی چیرۆک بەس نییە لە فیلمدا پێویستە بەشە گرنگەکانی ژیان پیشان بەین کە بە بڕوای ئەو خراپ بوون و وێرانبوونی ژیانمان سات دوای سات یەکێکە لەو فیلمانەی کە ئەبێت هەمیشە لە فیلمەکانمادا ڕەنگ بداتەوە لە ئاستێکی بەرزی فەلسەفەدا هەروەک فیلمەکانی تار کە بەوپەری جوانییەوە لە فیلمەکانیدا دەیبینین\nئەگەرچی فیلمەکانی بێلاتار بەوە لەقەڵەم دەدرێت کە بە ڕێڕەو و کاتێکی زۆر خاودا دەڕوت ئەوەش لەبەر ئەوەیە کە لە سینەمای بێلاتاردا ژیان لە ساتێک و ڕێڕەوێکی !وەستاودایە هیچکات بەرەو باشتربوون ناروات\nسینەمای بێلاتار هەرگیز نابنە بەر بایەخی  ئەو کەسانەی کە پێیان وایە ژیان باشتر ئەبێت و وەهمێکیان بۆ باشتربوونی ژیان و جوانبینینیان بۆ ژیانیان هەیە ٫٫ بەڵکو سینەمای بێلاتار هەموو ئەو وەهمانە ڕەتدەکاتەوەو ئەم سینەمایە ویستی ئەو کەسانە بووە کە !پێیانوایە  ژیان جگە لە ساتێکی وەستاو و ساڵانێکی پڕ خەم و نائومێدی هیچی دیکەی لێ گەشەناکرێت"
  },
  {
    "id": 249,
    "p": 249,
    "idPoster": "https://lh3.googleusercontent.com/nqqL0n4oKY1HaLDrXRkGcAaga6484yHo2Qzdgkb2f2-jvc810_3KeU_KNwhZ4rih7iFcpcXTaBk4rJcmyoAJr0XbL8AE0J25j2zpcJP_DyidXnaVIdLwEthhOIXf8pOL305k9zU-FA=w2400",
    "typeDirector": "director",
    "memberNameEnglish": "ramyar-mohamed",
    "title": "quentin Tarantino",
    "photo": "QuentinTarantino.jpg",
    "writingN": "ڕامیار موحەممەد",
    "nameF": "کوێنتن تارانتینۆ",
    "description": "\nبۆچی خوێن؟ تارانتینۆ چیمان پێدەڵێ؟\nوەکو ئاشکرایە لای زۆربەمان، کوینتین تارانتینۆ، گەورە دەرھێنەری دیاری ھۆڵیوود، لەناو فیلمەکانیدا بەشێوەیەکی نائاسایی خوێن بەکار دەھێنێ بۆ گەیاندنی مەبەست و پەیامی. بەڵام لەوەش زیاتر ئەوەیە کە ئێمە تێناگەین بۆچی تارانتینۆ وا !دەکات\nتارانتینۆ لە چاوپێکەوتنێکیدا لەساڵی ٢٠٠٣ لە کەناڵی (کرۆن٤) ھەمان پرسیاری ئاڕاستە دەکرێ لەلایەن پێشکەشکارەوە، ئەویش پێشکەشکار لێی دەپرسێت دەربارەی فیلمی (کیڵ بیڵ) و دەڵێت: بۆچی ئەو ھەمووە توندوتیژی و دیمەنە جەرگبڕە بەدی دەکرێ لە فیلمەکانتدا؟\nتارانتینۆش بە شێوازە شێتانە و سەیرەکەی خۆی پێی دەڵێ: چونکە زۆر خۆشە. پێشکەشکاریش دواتر دەڵێ: زۆر خۆشە؟ دەی ھیواخوازم چەند گەنجێك کە تەماشای فیلمەکانی تۆ دەکەن لە سەر جادە ڕۆژێك فەللاقەت بکەن. تارانتینۆ لە وەڵامدا دەڵێت: ئاخر ئەمە ئەو شوێنەیە کە تۆ تیایدا بەھەڵە چووی، تۆ باسی ژیانی ڕاستی دەکەیت، بەڵام من باسی جیھان و ژیانی ناو فیلم دەکەم، گەر باسی ژیانی ڕاستی دەکەیت با باسی ژیانی راستی بکەین، گەر باسی فیلمیش دەکەیت با باسی فیلم بکەین\nلێرەدا من :گەشتووم بە دەرئەنجامێك کە\n١- تارانتینۆ ئەو ژانر و ستایلەی ھەڵبژاردووە بۆ خۆی تا پێی بناسرێتەوە، کە پێم وایە بۆ کۆمەڵێك لایەنی سایکۆلۆجیش دەگەڕێتەوە و بۆ ژیانی منداڵیشی دەگەڕێتەوە کە ھەر لە زووەوە حەزی بەو جۆرە ستایلە ھەبووە لە فیلمدا، وە چونکە پێشی وایە فیلمەکانی ئاساییە گەر منداڵی سەروو ١٢ ساڵ بینەریان بن، چونکە بەبڕوای ئەو مرۆڤ لەو تەمەنە ھەست بە زۆر شت دەکات لە فیلمەکاندا کە کەسی گەورە ناتوانێت. ئەمەش ڕاستەوخۆ کاریگەری منداڵی خۆی دەردەخات بەسەر شێوازی فیلمەکانیدا\n٢- تارانتینۆ پێی وایە کە سینەما ئەو شوێنەیە کە دەکرێ تیایدا مێژوو و ڕووداو بگۆڕدرێ بەوجۆرەی کە دەرھێنەر دەیخوازێ. وە پێشی وایە سینەما جیھانێکی مەجازییە کە ھەبوونی خوێنی زۆر تیایدا ئاساییە و بگرە بەجۆرێکی باشتریش لە مێشک و نەستی بینەردا دەمێنێتەوە\nتارانتینۆ لە دووتوێی فیلمەکانیدا ھەمیشە لە ھەوڵی ئەوەدایە ئەو مەزنییەی ھۆڵیوود و ئەمریکا بڕووشێنێت و تانەی لێبدات، کە پێمان دەڵێ ئەمە ئەمریکایە، ئەمە ھۆڵیوودە. تەنانەت ئەمە زۆرجار پەڕیوەتە سەر کەسایەتییەکانی ناو ھۆڵیوود. بەھێزترین نموونەش بۆ ئەم قسەیەم، تانەدان و شکاندنی بروسلی بوو لە کدوایین فیلمیدا، ھەر ئەمەش بووە ھۆکار کە ڕەخنەیەکی زۆر زۆری ئاڕاستەبکرێ، بەڵام ئەو دواجار وتی ئەمە ئەسڵی بابەتەکەیە و برووسلی ئەو کارەکتەر خەیاڵییە گەورە و مەزنە نییە ئێوە بیری لێدەکەنەوە. وە یەکێك لەو دەرھێنەرانەی پەنجەی بۆ زۆر پرسی ھەستیار درێژکردووە، لەوانە ڕەشپێستبوون و ڕەگەزپەرستی. کە تیایدا لە چەند فیلمێکیدا دەبینین چۆن ڕەشپێستێك دێت و سپیپێستەکان لە خوێندا نقووم دەکات. وە ھەروەھا جوانترین ئیشێك کە لەسەر ئافرەت و بەھێزی ئافرەت و جیاوازی نەکردنی لەگەڵ پیاودا کرابێ لە فیلمی (کیڵ بیڵ)دا دەیبینین. کچێك بە شمشێرێکی ساموورایەوە چۆن تۆڵە دەسێنێت و دونیا کاول دەکات! دونیای تارانتینۆ تایبەتە، گەر دەتەوێ شتی ڕۆمانسی ببینی و لایەنی سۆزداریت بجوڵێ، مەیە بۆلای تارانتینۆ، لای ئەو تەنھا خوێنت دەسدەکەوێ بە دیمەنی جیاواز و دڵڕفێنەوە"
  },
  {
    "id": 250,
    "p": 250,
    "idPoster": "https://lh3.googleusercontent.com/KPBIPGD8c8Jc1He9Ed852ESvLr7MvbgoagUD8piRizAa85Lul9olLGKSnn65PhW6auYeaFz17-dR5tnhps3dsA9s4I5zF6t85qfDkZ2cmZf6bl1KuJBHprVE14Y1-KHKNOF6HBQHiw=w2400",
    "typeFilm": "film",
    "memberNameEnglish": "ramyar-mohamed",
    "title": "Once upon a time in Hollywood 2019",
    "photo": "onceuponatimeinhollywood.jpg",
    "writingN": "ڕامیار موحەممەد",
    "nameF": "سەردەمانێك لە هۆڵیود ٢٠١٩",
    "description": "\nشیکردنەوەی فیلمی سەردەمانێك لە هۆڵیود\n!سپۆیڵی تێدایە\nجێی باسە ئەمە نۆهەمین فیلمی دەرهێنەری بەناوبانگ (تارانتینۆ)یە، کە بێگومان نوێترین فیلمیشیەتی، لە ڕۆڵگێرانی ئەکتەرانی بەناوبانگ (لیۆناردۆ دیکاپریۆ، براد پیت، مارگۆت ڕۆبی، ئەلپاچینۆ بە ڕۆڵێکی لاوەکی)یـە\nفیلمەکە باس لە ئەکتەرێك بە ناوی (ڕیك داڵتن) و دۆبلێرەکەی بە ناوی (کڵیف بوث) دەکات، کە دەیانەوێ لە جیهانی فیلم و زنجیرەدا لە ساڵانی ١٩٦٩ ی هۆڵیود بە ناو بانگ بن و ببن بە کەسایەتیەکی دیار\nگەر شارەزاییت نەبێ لە مێژووی کەسایەتییەکان بێجگە لە دووانە سەرەکیەکە، ئەوا دەکەویتە گێژاوێکی ناخۆشەوە، وردەکارییە لە ڕادەبەدەرەکەی تارانتینۆ توشی بێتاقەتی و بێزاریت دەکا، کە خۆی بەشێکی زۆری جوانی فیلمەکە لە وردەکاری سیناریۆکەیدایە. !سیناریۆیەکی تا بڵێی تۆکمە و بێ کەم و کورتی و پڕا و پڕ لە وردەکاری دەرهێنەر\nئەو سەردەم و چاخەی کە تارانتینۆ باسی دەکات بۆمان، سەردەمی زێڕینی هۆڵیودە، وە لە هەمان کاتدا ئەو سەردەمەیە کە دەرهێنەر خودی خۆی، لە ڕێی فیلم و خوێندنەوەی زۆرەوە گەڵاڵەی کردووە، چونکە بۆ خۆی لەو کاتەدا تەنها منداڵێکی بچوك بووە، دەکرێ بڵێین گەر ئەم فیلمە لە ساڵانی نەوەدەکانی تارانتینۆ بەرهەم بهاتایە، فیلمێکی بێ کەڵك و خراپ دەبوو، چونکە بەو تۆزە شارەزاییەوە لە مێژووی فیلم، ناتوانرێ فیلمێکی وەها پڕ وردەکاری بەرهەم بێت، واتە چونکە تارانتینۆ خۆی بەرواری لە دایکبوونی '١٩٦٣'یە، وە فیلمەکە باس لە ساڵانی ١٩٦٩ دەکات، واتە تارانتینۆ لەو کاتەدا تەمەنی تەنها ٦ ساڵ بووە، بۆیە ساڵ بە ساڵ چ لە ڕێی ئەزموونی خۆی وەکو دەرهێنەر چ وەکو بینەر و خوێنەر، خۆی لەو مێژووە شارەزا کردووە، وە بەو وردەکاریە زۆرەوە ئەو فیلمەی بەرهەم هێناوە کە باس لە کۆتایی شەستەکان دەکات\nدەشێ بڵێین کارەکتەری ڕیك کۆپیەکی بیرکردنەوەی تارانتینۆیە سەبارەت بە ژیانی پیشەیی خۆی! واتە تارانتینۆ دەپرسێت: ئاخۆ دواتر چی روودەدات؟ هەمیشە ئەو ترس و دڵەڕاوکێیەی ڕیكمان نیشان دەدات کە سەبارەت بە ترسی لە داهاتوو هەیەتی، دەشێ بڵێین ئەمە نەك بە تەنها ترسی تارانتینۆیە، بەڵكو ئەمە پرسێکی دیاری ناو کەسایەتیەکانی هۆڵیودە، کە ئاخۆ لە دوای ئەوەی کە چیدی ئەو پاڵەوانەی ناو خەڵکی نامێنن، چییان بەسەر دادێت؟\nدەمەوێ لێرەدا هەندێ لەسەر کارەکتەری شارۆن تەیت بدوێم کە لێرەدا تارانتینۆ لەم کەسایەتیەدا هێند مەبەستی گەیاندنی فیکرێکی تایبەتە، هێند مەبەستی نواندن و دەرکەوتنی (مارگۆت ڕۆبی) نییە! تارانتینۆ ئەم کەسایەتییەی وەکو لایەنە پڕ ئومێدەکەی هۆڵیود و لایەنە خۆشحاڵەکەی هۆڵیود نیشان داوە، ئەو کەسەی کە سەما دەکا و دەچێتە ئاهەنگە شەوانەکانەوە و دەچێتە سینەما بۆ بینینی ئەو فیلمەی کە خۆی ڕۆڵی تێدا گێڕاوە، لەگەڵ هەر دەرکەوتنێکی لە شاشەکەدا ڕوخساری دەدرەوشێتەوە، ئەمە ئەو کەسایەتی و ئەو بیرۆکەیەیە کە هەمووان هەیانە بەرامبەر بە هۆڵیود\nلە هەمان کاتدا دەبینین، تا چەند دڵخۆشی (شارۆن)مان نیشان دەدات، دوو ئەوەندە دڵەڕاوکێ و ناخۆشی و باروو دۆخی دەروونی (ڕیك)یشمان نیشان دەدات، کە هەمیشە ترسی لە لە دەستدانی پێگەکەی و ناوبانگی هەیە لە هۆڵیود\nلەم فیمەدا تارانتینۆ وەکو فیلمی (ئینگلۆریەس  باستێردس) کۆتاییەکی جیاواز لە واقعی بۆ فیلمەکە داناوە، بەوەی کەوا لە ڕاستیدا چەند کەسێك لە ساڵی ١٩٦٩ هەڵدەکوتنە سەر ماڵی (پۆڵەنسکی) کە دەکاتە هاوسەری (شارۆن تەیت)، و لە هەمان کاتیشدا دەرهێنەرە، چوار کەس دەکوژن بە (شارۆن)یشەوە کە دووگیانە بە منداڵێك، بەڵام لەو کاتەدا (پۆڵەنسکی) لە وڵاتەکەی خۆیدا نییە و ئەو ناکوژرێ\nلێرەدا تارانتینۆ دێت و بە کۆتاییەکی جوان بۆ فیلمەکە و وەکو هەموو کاتێکیش پڕ لە خوێن و شەڕ، ئەو کۆتاییە تاڵە دەگۆڕێت و کۆتاییەکی جودا بۆ فیلمەکە دا دەنێ\nدەمەوێ بڵێم ئەم فیلمەی تارانتینۆ تاقە فیلمێکی ئەو دەرهێنەرەیە کە تیایدا وا هەست دەکەین بە ڕاستی دەرهێنەرێکی بە تەمەن دەری هێناوە، دەتوانین بڵێین کارێکی ناوازەی تر خرایە سەر فیلمە جوانەکانی تری ئەو دەرهێنەرە"
  },
  {
    "id": 251,
    "p": 251,
    "idPoster": "https://lh3.googleusercontent.com/zYDGUebPqHvXjCj_z1y2xa-Jb0LAAeKjE9uf-X2GDZvJ4DczapB59VeZ64tY5vdCRKJAeC87_Y7qRRdNZv4XlTysrUIDBnpMWHGz_frwLrJphaBS0z1oLA7nH6qGluZeebMSkQ5tWQ=w2400",
    "typeFilm": "film",
    "typeTop": "top",
    "memberNameEnglish": "ramyar-mohamed",
    "title": "‏The truman Show 1998",
    "photo": "trumanshow.jpg",
    "writingN": "ڕامیار موحەممەد",
    "nameF": "بەرنامەی تەلەفزیۆنی ترومان ١٩٩٨",
    "description": "\nھەنگاو نان لە پوچیەوە بەرەو پوچی\n!سپۆیڵی تێدایە\nفیلمی (نمایشەکەی ترومان)، یەکێکە لەو فیلمە نایابانەی کە دەتوانرێت بە چەند شێویەک و بە چەن شێوازی جیاواز، بیری لێ بکرێتەوە و شی بکرێتەوە. سەرەتا بە ڕۆتینات و شتی دووبارەی ژیان دەستپێ دەکات، وەکو ترومان کە ھەموو بەیانییەک ڕۆژباش لە دراوسێکانی دەکات و ھەموو ڕۆژێك ڕۆژنامە دەکڕێت و ھەموو ڕۆژێك دەچێتە سەر ئیش...ھتد. بێگومان ھەموو مرۆڤێکی مۆدێرنە لە ڕۆتینات و شتە دووبارەکانی ژیانی بێزارە، بەڵام ھەمووشمان ھەر بەردەوامین لە ژیان. ترومان شۆو بە زۆر شێواز لێکدانەوەی بۆ ئەکرێ، یەکێکیان شوبھاندنی ژیانە بە شانۆ، یاخود بە زنجیرەیەک کە ڕووداوەکانی بە دەست خۆمان نییە و ئەوەشی ئەو شانۆیەی بەرھەم ھێناوە چێژ لە شانۆکە دەبینێ و ھیچ تۆی بەلاوە گرنگ نییە. جۆرێکی تری شیکردنەوە ئەوەیە، گومان بردن مرۆڤ وا لێدەکا تا ئەوپەڕی مەترسی بەدوای گومانەکەیدا بڕوا، ھەرچەن دەشزانێ کە ئەو گومان بردنە بە ھەڵدێری دا دەبات زۆر جار. بەڵام باشە ترومان ژیانێکی ئاسایی ھەبوو، وە ھەروەھا خاوەن ژن و خێزانیش بوو...خاوەنی کار و پارەش بوو، بۆچی ھێندە ئارەزووی ئەوەی ھەبوو لەو ژیانە ڕا بکا؟ بێگومان مرۆڤ بوونەوەرێکی زانخوازە، بەدوای ئەوپەڕی گومانەکانی دەکەوێ و دەیەوێ ڕوونیان بکاتەوە و ئازاد بێ لێیان. بە گومان کردنیشەوە مرۆڤ بوو بەو مرۆڤەی ئێستا. ئەوە شتێکە لە ناو ھەموو مرۆڤێکدا ھەیە، بەڵام بۆچی لە پوچێتییەوە دەڕۆین بەرەو پوچێتییەکی تر، لە کاتێکدا ئەو دونیایەی خۆمان خۆی پوچە؟ بێگومان بیر کردنەوە زۆر بۆ مرۆڤ دەھێنێت، ھەر ئەو گومانەش کە ترومان دەیبات واتە ئارەزووی کەشف کردنی ژیانێکی تر و دونیایەکی تر بەرەو ئەوەی دەبات، خۆ دەرھێنەرەکەش لە کۆتایدا پێی دەڵێت، کە ئەو ژیانەی تریش پڕە لە درۆ ھەر وەکو ئەوەی خۆت، بەڵام ئەو زانخوازییەکەی ڕێی ئەوەی لێ دەگرێ بیباتەوە سەر ھەمان ژیان و ڕۆتیناتی خۆی. ھەرچەند ڕێگاکەشی سەخت و دژوارە و ھەر چەند ھەر وەکو دونیاکەی خۆشی سەرتاپا پوچییە، بەڵام ئەو ئەوەی پێ باشە کە ئەو گومانەی بڕەوێنێتەوە و بەدوای ژیانەکەی تریدا بڕوات و شتی نوێ تاقی بکاتەوە"
  },
  {
    "id": 252,
    "p": 252,
    "idPoster": "https://lh3.googleusercontent.com/VnmzaDo4D1YuoTWe7EC2UJoTZvUIGnyz5hZZT9Qia5wy7ksty9i7rJViIXDDq5RntGmItAivOPzMsoY9nHsMhIElmifWn6kmIQk-0yFTRwidOEZCrJucmM0DIyO8O7WcauGTyBYgWg=w2400",
    "typeFilm": "film",
    "memberNameEnglish": "ramyar-mohamed",
    "title": "‏The physician 2013",
    "photo": "thephysician.jpg",
    "writingN": "ڕامیار موحەممەد",
    "nameF": "پزیشکەکە ٢٠١٣",
    "description": "\nگەڕانەوەیەکی مێژوویی بۆ سەدەکان ناوەڕاستی ئەوروپا و وڵاتی فارس\nلە کاتێکدا وڵاتی فارس و زۆرینەی زۆری وڵاتانی عەرەبی لەوپەڕی پێشکەوتن و بەرزترین ئاستی مەعریفی دا بوون، دانیشتوانی ئەوروپا لەوپەڕی نەزانی و ئەوپەڕی ئاستی دواکەوتنی شارستانی و مەعریفی بوون. لە کاتێکدا دانیشتووانی ئەوروپی شەڕیانە لەسەر لەتێك نان، بەڵام فارسەکان خەریکی فەلەك ناسی و بەرەو پێشبردنی فەلسەفە و زانستی فیزیا و پزیشیکیدان. لەم سەرو بەندەدایە لاوێکی ئەوروپی مەسیحی بە ناوی ڕۆب کۆڵ، کە ئارەزووی هەیە ببێتە حەکیمێکی سەرکەوتوو و زۆرترین زانیاری چنگ بخا لە بواری پزیشکیدا، دەردەکەوێ\nسەرەتا وەکو بەردەستێك لای حەکیمێکی ناوچەکەیان کە دەوربەری بەڕیتانیایە دەست بەکار دەبێ و هەندێ زانیاری کەم چنگ دەخا دەربارەی زانستی پزیشکی و چارەسەری نەخۆشینەکان\nتا ئەو ساتەی مامۆستاکەی بەهۆی ڕووداوێکەوە خەریکە بە تەواوی بینایی لە دەست بدات و پاشان وای لێدێ هیچ شتێك نابینێ بە چاوانی، دەپرسێ لە خەڵکی چەند ناوچەیەك کە ئاخۆ کێ باشە بیاتە لای و مامۆستاکەی چاک بێتەوە، پێی دەڵێن لاوێکی جولەکە هەیە کە شارەزایە و دەتوانێ چاکی بکاتەوە.  دەچێت بۆلای و دەڵێ دەبێ نەشتەرگەری بۆ بکا، ئەوانیش دوای هەوڵێکی زۆر مامۆستاکە قایل دەکەن تا بیکات و بەم شێوەیە بینایی بۆ دەگێڕنەوە. لەمەوە ڕۆب کۆڵ هێندەی تر ئارەزووی بۆ بواری پزیشکی پەرە دەسەنێت و زۆر سەرسامی ئەو لاوە دەبێ، لێی دەپرسێ لەکوێ فێری پزیشکی بووە، لە وەڵامدا پێی دەڵێن لە ئەسفەهان لای پزیشکێکی بە توانا بە ناوی ئیبن سینا، کە چەندەها میل لێرەوە دوورە و ساڵت پێ دەوێ تا دەگەیە ئەوێ. لێرەوە گەشتەکەی بەرەو فێربوونی مەعریفەت و شارستانیەت دەست پێ دەکات، ئەو گەشتەی کە بە تەواوی ڕەوتی چیرۆکەکە دەگۆڕێ و بینەر لە دۆخێکی نا شارستانی و لە واقعێكی وشك و جاڕزکەرەوە دەبات بەرەو واقعێکی پڕ زانست و شارستانی و ئاستێکی بەرزی پێشکەوتن\nفیلمەکە بە گشتی لەسەر دوو بنەمای سەرەکی دەڕوات و :مەبەستی ڕوون کردنەوەی دوو لایەنە کە هەردووکی پەیوەندی دارە بە مرۆڤەوە کە ئەمانەن\n:١.ئاین\nهەمیشە دین بۆ کۆمەڵێ کەس باش بووە و سوودمەند بوون لێی لە کاتێکدا خەڵکانێکی ڕەشۆك لێی زەرەرمەند دەبن و ڕۆدەچنە ناو چاڵی بیرکردنەوەی هەڵەی ئەو کەسە سودمەندانەوە. ئەوەتا لە دەسپێکی فیلمەکەوە کاتێك ڕۆب کۆڵ هەر بە منداڵی دایکی بەهۆی نەخۆشی ڕیخۆڵە کوێرەوە گیان لە دەست دەدا، قەشەیەك دێت و بە ناوی کڵێساوە ماڵەکەیان تاڵان دەکا کە هیچیشیان نییە، بە خەڵکی ناوچەکەش دەڵێ کێ ئەو منداڵانە لە خۆ بگرێ زۆرترین خێر بەو دەگا، لە کاتێکدا خۆی هیچ کارێك بۆ ئەو منداڵانە ناکات، نە بە هاوکاری کڵێسا و نە خۆشی، بەڵکو زۆر بێ ویژدانانە کوڕە گەورەکەیان بەرەڵا دەکا و خۆی لێ بێبەری دەکا. لەلایەکی کەوە کاتێك دێینە بەشی وڵاتانی موسڵمان وەکو وڵاتی فارس کە فیلمەکەی تیا بەڕێوە دەچێ، دەبینین هەر هەمان شت هەیە، بەڵام بە ڕەنگ و شێوەیەکی جیاواز. لەوێ مەلاکان یاخود بانگخوازەکان بە هەموو شێوەیەك زانست ڕەت دەکەنەوە و ئەو قوتابخانەیەی ئیبن سینا دایناوە بە شوێنی بڵاو بوونەوەی کوفر ناوەزەندی دەکەن، گوایە ئەوان ئەقڵی خەڵك دەشۆن و لە دین وەریان دەگەڕێنن. خۆی لە خۆیدا ئەمە هیچ کێشەیەکی لەگەڵ دیندا نییە، بەڵام گەر بێت و ئەقڵیەتی خەڵك پێش بکەوێت ئەوا ئەمان ئەو شکۆیەی هەیانە نامێنێ و خەڵك زۆر حسابیان بۆ ناکا و لێیان جەربەزە دەبن، بۆیە ئەوان دێن و بە بەکارهێنانی ئاینەکە، خەڵکەکە لغاو دەکەن و مێشکیان دەشۆنەوە و لەگەڵ هەر هەوڵێکی بەرەو پێشچوون خەڵك دەترسێنن و دەڵێن خودا سزایان دەدا لەسەر ئەو بەدفەڕیانەیان\nوە جیاوازی ئاین هەمیشە ناخی مرۆڤی پەلکێشی ڕقێکی کوشندە کردووە، دەبینی ئەوەی موسڵمانە ڕقی لە جولەکەیە، ئەوەی جولەکەیە ڕقی لە موسڵمانە و مەسیح ڕقی لە هەردووکیانە و هەردووکیان ڕقیان لە مەسیحە و بۆ ئاینەکانی تریش هەروا، دەبینی لە فیلمەکەدا بە هەبوون یان نەبوونی هۆیەکی دیاریکراو لە فارس ڕێ بە خەڵکی مەسیحی نادرێ بخوێنێ و فێری زانست ببێ، بۆیە ناچار ڕۆب کۆڵ بە ڕواڵەت خۆی دەکا بە جولەکە و خۆیشی خەتەنە دەکا کە ئەمە لەوەتەی مرۆڤایەتی هەبووە دین هۆکاری گل دانەوەی ڕقێکی بە :کەف و کوڵ بووە و مرۆڤەکان بۆ گەشتن بە مەبەستێکی دیاریکراو بەکاریان هێناوە. ٢.لایەنی سایکۆلۆژی\nلەلایەنی دەروونی و سایکۆلۆژیەوە، کۆمەڵێ شتی گرنگمان بۆ ڕوون دەکاتەوە: دەبینین لە فیلمەکەدا ڕۆب کۆڵ پێش ئەوەی بڕوا بۆ وڵاتی فارس لە دۆخێکی نەزانی و نا شارستانی و بەراییدا دەژی، لەو ساتەدا زۆر خۆشبەختە، چونکە نازانێ، مرۆڤی نەزان هەمیشە خۆش دەژی، نانێکی ئەمڕۆی هەبێ بیر لە سبەینێی ناکاتەوە، هیچ واژەیەکی (بۆ،بۆچی،چۆن) بە مێشکیدا ڕاگوزەر نابێت و بیر لە هیچ ناکاتەوە، ئەمە دۆخەکەیەتی کە ئەم ئەقڵیەتەی کردۆتە بەری ئەم مرۆڤە و نایەڵێ ئاشنای زانست بێ\nخۆ هەر ئەم مرۆڤەیە، کاتێك بەر کەشێکی شارستانی و زانستی دەکەوێت ١٨٠ پلە پێچەوانە دەبێتەوە و ئیدی کێشەی زانینی بەرۆکی ئەم مرۆڤە دەگرێ، مرۆڤێکی دەروون نا قایل درووست دەکا هەروەکو ڕۆب کۆڵ کە هەمیشە بە دوای زیاتر و زیاتردا دەکەوێ تا دەگاتە ئەوەی لەشی مرۆڤ تەشریح بکات و ناوەوەی مرۆ ببینێ. ئەو باروو دۆخە پێمان دەڵێ کە مرۆڤ بە بێ بوونی شارستانیەت مرۆڤێکی سەر سوکە، بەڵام لەگەڵ ڕوو تێکردنی شارستانی دەگۆڕێ بۆ مرۆڤێکی پڕ لە پرسیار و ناقایل کە ئەمە کێشەی دەروونی بۆ دەخولقێنێت\nئەم فیلمە تێکەڵێکە لە دۆخێکی مێژوویی و دۆخێکی هونەری، تێکهەڵکێش کردنی لایەنی بایالۆژی و سایکۆلۆژی مرۆڤە لەگەڵ ئەو شتانەی کە دین و کۆمەڵگا بەسەریدا دەسەپێنن\nئەم فیلمە پێمان دەڵێ کە ژیان بێبوونی زانست ژیانێکی بێ بنەما و دوور لە هەموو بەرەو پێشچوونێکە، ژیانێکە پڕە لە تاڵی هەستی نەزانی، ژیانێکە کە تیایدا مرۆڤ وەکو گیانەورێکی دڕندە ڕەفتار دەکا...هەر بۆیە لەو کاتەی ئیبن سینا خوێندنگەکەی دەسوتێنن و کتێبەکانی لە ناو دەبەن هیچ هۆیەك بۆ ژیان نابینێتەوە و هەوڵی کۆتایی هێنان بە ژیانی دەدا\nشایەنی باسە ئەم فیلمە لە ڕۆمانێکی پڕفرۆشی ئەمریکی کە (نوح گۆردۆن) نووسەرەکەیەتی وەرگیراوە کە لە ساڵی ١٩٨٦ دا بڵاوی کردۆتەوە"
  },
  {
    "id": 253,
    "p": 253,
    "idPoster": "https://lh3.googleusercontent.com/NucxlqBuy3GOhcBqgc4mw71zrt_qzggtsRF69qQgwnmh4zwvv8TJBCBrmTKikugaNE775lAH4vKuUrOxRDnrlFjnw0mqXNihlUNz9NcsTZd5vM1Fs9mqfgtX0gIjnbPvfelqDQtiMg=w2400",
    "typeFilm": "film",
    "memberNameEnglish": "ramyar-mohamed",
    "title": "‏Midnight in Paris 2011",
    "photo": "midnightinparis.jpg",
    "writingN": "ڕامیار موحەممەد",
    "nameF": "نیوەشەو لە پاریس ٢٠١١",
    "description": "ڕوحێکی نۆستالژی و شاکارێکی لە یاد نەچووی وودی ئاڵن\nدەکرێ بڵێین کەم فیلم هەن لە چەشنی (نیوەشەو لە پاریس) چێژێکی ڕوحیمان پێ بدەن. هەم فیلمەکانی تری ئەم دەرهێنەرە و هەم فیلمی دیکەش کەم هەن لەم چەشنە ئارەزووی گەڕانەوە بە زەمەن لە سینەی مرۆڤدا چەکەرە پێ بکەن.لە هەموو سەردەمێكدا مرۆڤ حەزی بە سەردەمی پێش خۆی کردووە. بۆ نمونە لە ئێستاشدا کەسە بە تەمەنەکانی خۆمان دەبینین کە بە حەسرەتەوە ئاخ بۆ ڕابردوو هەڵدەکێشن و دەڵێن گوایە ئەو سەردەمەی ئەوانی تێدا بوون خۆشتر بووە. خۆ گەر بێت و بگەڕێینەوە بۆ رابردووی ئەوانیش باو و باپیرانی ئەوانیش سەردەمی کۆنتری خۆیان بەلاوە خۆشتربووە. ئەمە هەستێکە لە دەروون و ناخی مرۆڤدا هەر هەبووە و هەر دەمێنێ\nمرۆڤ بە تەبیعەتی حاڵ حەزی بە چەقبەستنە. حەزی بە دۆگماییە و نایەوێ خۆی فەراژووبوون (تەتەور) بە خۆی بدا. چونکە گەر بێت و مرۆ فەراژوو بوو، ئەوا شتی دیکەش سەردەردێنن و کێشەی تر بەرۆکی مرۆ دەگرێ. گەر هات و مرۆڤ فەراژوو بوو ئیدی لە یەك لایەوە ناوەستێ، بەڵکو وردە وردە فەراژووبوون هەموو بەدەنی ئەو مرۆڤە دەگرێتەوە و ئیتر هەم لە ڕەفتار و خووڕەوشتیەوە دەگۆڕێ هەم لە ڕووی کەسایەتی و بیرکردنەوە کە ئەمە خۆی لە خۆیدا کێشەیە بۆ مرۆڤ و دڕدۆنگی دەکا\nلەم فیلمەدا سەڕەرای دیمەنە ناوازەکەی پاریس و تێکەڵکردنە جوانەکانی وودی ئاڵن، زۆر شتی دی بەدی دەکرێ کە جێی تێڕامانە\nهەر لە سەرەتای دەسپێکردنی فیلمەکەوە دەبینین بۆ ماوەی سێ خولەک دیمەنی جودا جودا ئاو و هەوای جودای  پاریس مان نیشان دەدا. بێ ئەوەی هیچ کارەکتەرێ بە دیار کەوێ. ئەمە خۆی لە خۆیدا جۆرە کەتوارەکی (واقعی) بوونێك بەسەر فیلمەکەدا دەچەسپێنێ. سەڕەرای ئەوەی فیلمەکە تەواو خەیاڵییە، بەڵام  وودی  لێزانانە هاتووە و دەیهەوێ بتخاتە ناو ئەو کەتوارەی کە فیلمەکەی تیدا بەڕێوە دەچێ. دەیهەوێ بتخاتە ئەو باروو دۆخەی کە  گیڵ ی تێدایە. ڕوحێکی نۆستالژی چێژبەخشت بۆ جێبێڵێ\nلە میانەی ئەم فیلمە مەزنەدا کۆمەڵێ بابەتی جوان و بە پێز دەوروژێت. یەکێك لەو بابەتانە بابەتی ئەدەبیاتە. لێرەدا وودی ئاڵن پێمان دەڵێ کە هەموو نووسینێك دەشێ جوانیی خۆی هەبێ، بەو مەرجەی چیرۆکی نووسراو کەتوارەکی بێت. کە ئەم وتەیە لە سەر زاری (هێمینگوەی) نووسەری مەزنی ئەمریکی لە فیلمەکەوە ڕا دەوێژرێ. لێرەدا دەرهێنەر و نووسەری فیلمەکە دووبارە بینەر پەلکێش دەکاتەوە بەرەو ئەو بۆچوونەی کە هەر شتێك کەتوارەکی خۆی لە دەست نەدا، بزانە شتێکی سەرکەوتووە\nبە درێژایی ماوەی فیلمەکە وودی ئەوەمان پی دەڵێ کە مرۆڤ لە هەموو چاخەکاندا حەز و ئارەزووی گەڕانەوەی بۆ چاخی پێش خۆی هەبووە. لە هەر تایمڵاینێکدا بێ، دەیهەوێ بگەڕێتەوە چاخی پێش خۆی و لە سەردەمی ئێستای ناڕەزایە. وەکو لە گەڕانەوە یەك بەدوا یەکەکانی گیڵ و ئەدریانا بە دیار دەکەوێ\nسەڕەرای ئەوە ئەم فیلمە کۆمەڵێ بابەت لای بینەر ڕوون و ئاشکرا دەکات. هەر وەکو بابەتی خۆشەویستیی. لە جێیەکدا هێمینگوەی دەڵێ: گەر مرۆڤ کەوتە ناو خۆشەویستییەوە هێز و توانایەکی سەیری بۆ پەیدا دەبێ. خۆشەویستی وا لە مرۆڤ دەکا بوێر بێ و ڕووبەرووی مردن ببێتەوە و گوێشی نەداتێ. تا ئەو کاتەی مرۆڤ خاوەنی خۆشەویستیی بێ، مرۆڤ بە بەهێزی دەمێنێتەوە.بابەتی نەگونجانی دوو هاوسەر کە لە سەرەتاوە بنەمای هاوسەرێتی و خۆشەویستیەکەیان غەڵەت بووە، بە تایبەت کە ئینێز بە هەموو چەشنێ ئازادی گیڵی پێشێل کردووە، یەکێکی ترە لە مەبەستەکانی دەرهێنەر.؟لێرەدا ئینێز دەیهەوێ گیڵ بە پێی ویستی ئەو مامەڵە لەگەڵ هەموو شتێکدا بکات. دەیهەوێ ئەو چی گوت و ئەو حەزی لە چی بوو گیڵیش هەمان حەز و خولیای هەبێ. کە ئەمە وا دەکات بەرە بەرە خۆشەویستیی نێوانیان کەم ببێتەوە و ئازادی سنوردار بکرێ. چونکە گەر هاتوو دوو کەس بەو جۆرەی کە هەن یەکیان قەبوڵ نەبوو، جۆرە خەلقەندەیەکی سەمەرەی وەکو گیڵ پەیدا دەبێ لە ئەنجامی ئەم خۆشەویستییەوە. خەلقەندەیەك پەیدا دەبێ کە چیدی خۆی نەماوە. بۆیە ناچار دەبێ پەنا بباتە بەر لێك جیابوونەوە تا دووبارە خۆی بدۆزێتەوە. تا بگاتەوە بەو پۆینتەی کە پێشتر تیایدا بوو\nسەڕەرای ئەو هەموو جوانیەی باسم کرد، ئەوەی سەرنجی بینەر ڕادەکێشێ بینینەوەی هەندێ هونەرمەند و ئەدیبی مەزنی مێژووە بە بەرجەستەیی. هەر وەکو (پابلۆ پیکاسۆ، ئێرنست هێمینگوەی، سالڤادۆر دالی، کۆڵ پۆرتەر، ف. سکۆت فیتزجێڕاڵد، گێرترود ستاین، تی ئێس ئیڵیەت و هتد). کە وات لێدەکا حەز بە کۆتایی هاتنی فیلمەکە نەکەی\nگۆرانیە نۆستالژیەکانی کۆڵ پۆرتەر تەواو دەتباتە ناو پاریس و لە ناو کوچەکانیدا سەمات پی دەکا. چەشنە واقعێك بەدی دەکرێت کە زەحمەتە دووبارە بوونەوەی. ئاکتینگە جوانەکانی ئەکتەر و ئەکترێسەکان سەرسامت دەکات\nلە کۆتاییدا دەڵێم سینەما لە حاڵی حازر لە فیلمی وەهای کەمە. لە دەرهێنەری وەکو وودی کەمە. لە شاکاری ئەدەبیی و هونەریی لە چەشنی (نیوەشەو لە پاریس)ی کەمە. حاڵی حازر لە هەموو شتێ زیاتر پێویستیمان بە شاکاری وەها هەیە لە دونیای سینەمادا"
  },
  {
    "id": 254,
    "p": 254,
    "idPoster": "https://lh3.googleusercontent.com/Dh2gcLjjLcq60JMj5_8-InmoDM6cWTbXGfdUBpNucGj07I9rvdKYhawSBU92-o8yVTu0JFYyVti4iLVkZAUQ4FyjfAbih6kLjTG0MFARGS7O6Qr9peyl87oGuHlwP15BCe5RlKBR3g=w2400",
    "typeFilm": "film",
    "typeTop": "top",
    "memberNameEnglish": "shara-mustafa",
    "title": "Taxi driver 1976.",
    "photo": "Taxidriver1976.jpg",
    "writingN": "شارا موستەفا",
    "nameF": "شۆفێری تەکسی ١٩٧٦",
    "description": "\nدەرھێنانی: مارتن سکۆرسەیزی\nتەنھا بوون لە کۆڵانە ترسناکەکان، لە شارە گەورەکان\nتراڤیس بیكڵ، پیاوێکی تەنھا، شۆفێرێکی تاکسی، بۆ پڕ کردنەوەی بۆشاییەکانی دەروونی ھەوڵ دەدات کۆمەڵێک کار بکات\nتراڤیس، سەربازێکی پێشووی جەنگی ڤێتنامە، لە تاو تەنھایی و بۆشاییەکانی دەروونی شەوانە بەنێو شاردا دەگەڕێت، شۆفێری دەکات، سەیری فیلمی ڕووت دەکات، ھەموو ئەوەی ھەیەتی لە نێو شارێکی گەورەی وەک نیویۆرکدا، تاکسییەک و سینەمایە. تراڤیس خۆی کێشەی دەروونی ھەیە، کاتێک دەبێت بە شۆفێری تاکسی کۆمەڵێک کەس دەبینێت، مامەڵە لەگەڵ کەسانێک دەکات کە پڕن لە کێشە، بە کێشە و ژیانی کەسانی دیکە ئاشنا دەبێت، ئەمەش وای لێ دەکات زیاتر دەردەدار بێت، ئەوەی لە مێشکیدا دەمێنێتەوە کێشەکانی خەڵکە، خیانەت، کوشتن، ئازار، تەنھایی،ئەمە ھەموو ئەو شتانەیە کە ڕۆژانە تراڤیس رووبەڕووی دەبێتەوە، وای لێدێت بەتەواوی دەبێت بە کەسێکی تامەزرۆ بە خوێن، بە کوشتن، بە ئازاردان، ڕقی لە ھەموو کەس و ھەموو شتێکە، دەیەوێت بە کوشتنی خەڵکی شارەکە پاک بکاتەوە، وەک چۆن لە دیمەنێکدا دەڵێ: ڕۆژێک بارانێکی ڕاستەقینە دادەکات و ھەموو پیسی شەقامەکان ڕادەماڵێت، بەڵام کێشەی گەورەی تراڤیس ئەوەیە کە دەیەوێت خۆی ببێت بە ئەم بارانە و شەقامەکان پاک بکاتەوە، دەیەوێت خۆی ھەموو پیسییەکان ڕابماڵێت! لەگەڵ ئەم ھەموو کێشەیە، ھەست بە خۆشەویستی دەکات، بەڵام نازانێت چۆن مامەڵە لەگەڵ ئەم ھەستە و ئەم کەسە بکات، ھێندە تەنھا بووە ناتوانێت وێنایی کەسێک بکات لە ژیانیدا، چۆن قسەی لەگەڵ بکات؟ بیباتە چ شوێنێک؟ چۆن مامەڵەی لەگەڵدا بکات؟ کاتێک ھەر ھەنگاوێک دەنێت ھەڵەیەک ڕوودەدات، چوونکە تراڤیس ڕانەھاتووە کەسێک ھەبێت لە تەنیشتی کاتێک لە سینەمایە، ڕانەھاتووە لەگەڵ کەسێک پیاسە بکات، کەسێک بدوێنێت، تەنھایی ھەموو ئەوەیە کە خاوەنییەتی، کاتێک تراڤیس تێدەگات کە لە ترۆپکی تەنھاییدایە دەڵێ: تەنھایی دوام کەوتووە لە ھەموو ژیانم، لە ھەموو شوێنێک، لە باڕەکان، لە ئۆتۆمبێلەکان، لە شۆستەکان، لە چیرۆکەکان، لە ھەموو شوێنێک، ھەڵھاتن لێی نییە، من پیاوە تەنھاکەی خودام! لە ماڵەکەی خۆیدا ھەمیشە ڕاھێنان دەکات، چەک دەکڕێت، لەگەڵ خۆیدا دەکەوێتە مشتوومڕ و بیرکردنەوە. بینەر نازانێت تراڤیس کێیە؟ لە کوێوە ھاتووە؟ چۆن کەوتووەتە ئەو دۆخە؟ ئەوەی بینەر دەیبینێت کەسایەتییەکی پڕ لە تەنھایی، توڕەیی، ترس، ئاڵۆزییە، کەسایەتییەک کە حەز و خولیای لە کوشتن و خوێن ڕشتنە، ڕۆژ بە ڕۆژ بیرۆکەی نوێ و ترسناک لە مێشکیدا چەکەرە دەکات. تراڤیس لەو جۆرە کەسانەیە کە چەندان جار خۆیان دەکوژن، خۆیان لەناو دەبەن، بەڵام ھێشتاش جەستەیان زیندووە،  ھەزارەھا جار خۆی دەکوژێت لە ناخیدا، ھەزارەھا جار ھەست بە بێکەسی و تەنھایی و خراپی دەکات، بەڵام ھێشتاش بەپێوەیە، دەیەوێت جیاوازی دروست بکات، دەیەوێت ببینرێت، ھەست پێ بکرێت، لەبەر ئەمەیە کە بە جۆرەھا شێوەی جیاواز فکر دەکاتەوە، بە جۆرەھا شێوەی جیاواز خۆی دەخاتە بەر چاوی ھەمووان، تراڤیس لەو جۆرانەیە کە ھەموو ڕۆژێک خۆیان بخەڵەتێنن بەوەی کە باشن، یاخوود ڕۆژێک باش دەبن، بەڵام لە کۆتاییدا ھەموو شتێک خراپ و خراپتر دەبێت، کاتێک تراڤیس نامە بۆ دایک و باوکی دەنووسێت کەسێکی تەواو جیاوازە، ھەم خۆی و ھەم ئەوانەشی کە نامەکەیان بۆ دەنووسێت، ھەڵدەخەڵەتێنێت بەوەی کە کارێکی باشی ھەیە، خۆشەویستی ھەیە، ئاسوودەیە، بەڵام ڕاستییەکە ئەوەیە کە ئەمانە ھەمووی کۆمەڵێک قسەی پووچن، ھیچ باشییەک بوونی نییە، ھیچ ھیوایەک بوونی نییە، ژیانی پڕیەتی لە پووچییەتی\nپۆڵ شرایدەر، سیناریۆنوسی فیلمەکە، سیناریۆی فیلمەکەی تەنھا لە ماوەی دوو ھەفتەدا نووسیوە، دەربارەی کەسایەتی تراڤیس و سیناریۆی فیلمەکە دەڵێ: پیشەکەمم گۆڕی بۆ سینارێست لەبەر پارە و ناوبانگ نا، بەڵکو لەپێناو چارەسەرێک بۆ خۆم، ئاژاوەیەکی گەورە لە ژیانم ڕوویدا، دەبوو کەسایەتی تراڤیس بنووسم، گەر نا خۆشم وەک ئەو کەسایەتییە دەفڕیم\nلە ماوەی خۆ ئامادە کردن بۆ ڕۆڵگێڕان لە فیلمەکەدا وەک تراڤیس، ڕۆبێرت دی نیرۆ ڕۆژانە ١٢ کاتژمێر شۆفێری دەکرد لە شاری نیویۆرک، مۆڵەتی لێخووڕینی تاکسیشی پێدرابوو، بۆ ئەوەی باشتر ئامادە ببێت بۆ ڕۆڵگێڕان. ڕۆڵگێڕانی ڕۆبێرت دی نیرۆ لە فیلمەکەدا بە یەکێک لە باشترین ڕۆڵگێڕانەکان دادەنرێت لە مێژوودا، کە لە تەواوی دیمەنەکاندا ڕۆبێرت دەتخاتە نێو ژیانی تراڤیسەوە، ژیانە تەنھا و پشتگوێخراوەکەی تراڤیس لە بینەردا دەژیەنێت"
  },
  {
    "id": 255,
    "p": 255,
    "idPoster": "https://lh3.googleusercontent.com/K1EfMQxvTtCZOMzz0dZuuR21bYEMVx1W2MPN4StoQc0cjFh2RZ8-pK0nlhXm29dgINqvmGow0mC1jE7LOp3hsC6CTBKXcD20cJ8reylEh_c03Wggkq5AhEU5jvpjQ65qrh-FYW8kAQ=w2400",
    "typeFilm": "film",
    "memberNameEnglish": "shara-mustafa",
    "title": "The lobster 2015",
    "photo": "Thelobster2015.jpg",
    "writingN": "شارا موستەفا",
    "nameF": "قرژاڵەکە ٢٠١٥",
    "description": "\nدەرھێنانی: یۆرگۆس لانتیمۆس\n!ژیان لە مابەینی بوون بە مرۆڤ ڕۆبۆت\nکەسانی سەڵت لە دوای جیابوونەوەیان لە ھاوسەرەکانیان، دەنێردرێنە ھۆتێلێک بۆ ئەوەی لە ماوەی ٤٥ ڕۆژدا ھاوژینێکی نوێ بدۆزنەوە، گەر نەیدۆزنەوە لەو ماوەیەدا، دەگۆڕدرێن بۆ ئاژەڵێک، ئەو ئاژەڵەش خۆیان ھەڵیدەبژێرن. کەسانی سەڵت (تەنھا) لەم سیستەمەدا جێگایان نییە، یان دەبێت ئاژەڵ بن، یانیش ھاوسەرگیری ئەنجام بدەن، بەو مانایەی لەو سیستەم و سەردەمەی فیلمەکەدا، مرۆڤ بە ویستی خۆی بێت یاخوود بە بێ ویستی خۆی دەبێت لەگەڵ کەسێکدا بژی، خۆشی بوێ یان نا، لە ترسی بوون بە ئاژەڵ دەبێ قوبوڵی کەسێک بکات لەگەڵی، خۆشەویستی لێرەدا زۆرەملێیە، شتێک نییە بەناوی ویستی مرۆڤ، بە ناوی ئازادی تاک، بە ناوی ژیانی تایبەت. لە دیمەنی سەرەتای فیلمەکەوە: دەیڤد گوێ لە نامەیەکی دەنگی ھاوسەری پێشووی دەگرێت، کە پێی دەڵێ ھەموو شتێک کۆتایی ھات... پاش ئەوەی ھاوسەرەکەی بەجێی ھێشتووە لە پێناو کەسێکی دی، لە شار دوور دەخرێتەوە و دەنێردرێتە ھۆتێلێک کە پڕە لەو کەسانەی کە شکستیان ھێناوە لە ژیانی ھاوسەرگیرییان، بەم ھۆیەشەوە سەرجەمیان ناچار کراون لە ٤٥ ڕۆژدا کەسێک بدۆزنەوە، بۆیە ھەمووان بەدوای کەسێک دەگەڕێن کە بیرکردنەوەیان لەگەڵی بگونجێت، لەو کۆمەڵە کەسە، گەر ھیچ کەسێکیش لەگەڵیدا نەگونجێت ھێشتا دەبێت ھەڵبژێرێت، ئەم یەکگرتنە بە حوکمی ھەست و خۆشەویستی ڕوو نادات، بەڵکو لە ژێر زۆری سیستەمێک، لە ترسی ئاژەڵبوون، لە ترسی تەنھایی، لە ترسی ڕسوا کردنیان، لە ترسی دابڕاندنیان لە کۆمەڵ، کاتێکیش دووان یەک دەدۆزنەوە و ھاوسەرگیری دەکەن دەنێردرێنەوە نێو شار، وەک مرۆڤی ئاسایی دەژین، بەڵام چۆن ئاسایی بوونێک؟ ئەمە بۆ؟ ئایا ئەوانەی کە ھاوسەرگیریان کردووە ھەمیشە دڵخۆشن؟ ئایا کەسانێک کە ھاوسەرگیری ئەنجام نەدەن پێویستە وەک نەبوو تەماشایان بکرێت؟ لە ھەر حاڵەتێکیشدا کێشە دروست ببێت لە نێوانیان، منداڵێکیان بۆ ڕەوانە دەکرێت، ئەم یاسایە بۆ؟ منداڵ وەک ھێمای ئاشتی و خۆشەویستی ڕۆڵ دەبینێت، چوونکە زۆرێک لە دایکان و باوکان کاتێک کێشەیەک دەکەوێتە نێوانیان، لەبەر منداڵەکانیان ژیانیان بەڕێ دەکەن، قوربانی دەدەن بۆ منداڵەکانیان، بۆیەش لێرەدا منداڵ ڕاگری پەیوەندی نێوان دوو کەسە کە لەماوەی ٤٥ ڕۆژ یەکدییان دۆزیوەتەوە. کاتێک لە دنیایەکی فراواندا کەسێک خۆشەویستییەکی ڕاستی نەدۆزێتەوە دەبێت لەناوچێت، ھەر خۆی خۆشەویستی ئەو پەیوەندییەیە کە لە ئەنجامی زۆرەملێوە دروست نابێت، بەڵکو لەناودەچێت، بۆیە ئەو خۆشەویستییەی لەم سیستەمەدا بوونی ھەیە پەیوەندییەکی سەیری بێسەروبەرە، ئەم مرۆڤانە لە خۆشەویستیدان بەڵام خۆشەویستی ناگۆڕنەوە، لە پەیوەندییەکدان لەگەڵ یەکدی، بەڵام یەکیان ناوێت، ئیتر لێرەوە بینەر وەک ڕۆبۆتێک کە ھیچ ھەستێکی تێدا نییە کارەکتەرەکان دەبینێت. بەڵام لە ھەر ساتێک و لە ژێر کاریگەری ھەر سیستەمێکدا کەسانێک ھەن کە ڕازی نین بەو سیستەمە، لێرەشدا ئەوانەی کە ئامادە نین لەماوەی ٤٥ ڕۆژدا کەسێک بدۆزنەوە و ناشیانەوێت ببن بە ئاژەڵ، ڕێگای چڕی نێو دارستان دەگرنە بەر، نە لە نێو شار، نە لە نێو ھۆتێل جێگایەک نییە بۆ ئەمانە، بۆیەش دەچنە نێو دارستان و لەوێ ژیانیان بەردەوام دەکەن، بەڵام چ شوێنێک بێخەوشە؟ چ شوێنێک مرۆڤ ئازاد دەکات؟ ھیچ جێگایەک نییە مرۆڤ بە ھەموو بوونیەوە قوبوڵ بکات، بۆیەش لە ناو دارستان کۆمەڵێک کۆت و بەند بوونی ھەیە کە ڕێ دەگرێت لە خۆشەویستی، لە دارستان خۆشەویستی ڕێگەپێنەدراوە، قوبوڵنەکراوە، دوو کەس ئەگەر یەکیشیان خۆش بوێت ناتوانن بەیەکەوە بن. لە نێو ئەم ھەموو یاسایەدا مرۆڤ توشی سەرلێشێوان دەبێت، کە لە نێو شارەوە دەنێردرێنە ھۆتێل، ھێشتاکانە کاریگەری نێو شاریان لەسەرە، کە لە ھۆتێلەکەش ھەڵدێن دیسانەوە لە دارستان کاریگەریەکانی نێو ھۆتێلەکەیان لێ بەجێماوە، چوونکە ژینگەی دەورووبەری مرۆڤ کاریگەرییەکی وەھا دروست دەکات لەسەر مرۆڤەکە، جێھێشتنی قورس دەبێت. خاوەنی ئەم ھۆتێلەی کە وەک شوێنێک بۆ خۆشەویستی پێشنیار کراوە، ژن و میردێکن، ئەم دووانە ڕۆژانە وانە بەو کەسانە دەڵێنەوە کە لەوێن، نمایشی دوو کەسی دڵخۆش دەکەن، نمایشی خۆشەویستی و ھاوسەرگیرییەکی جوان دەکەن، ڕۆژانە دوو کەس دەھێنن ھەتا ڕۆڵ بگێڕن بۆ ئامادەبوان، کە چۆن ئافرەت توشی دەستدرێژی ببێت میردەکەی دەیپارێزێت، بەڵام گەر تەنھا بێت دەبێتە قوربانی! کە چۆن پیاوێک لە کاتی نان خواردن شتێک دەچێتە بۆڕی ھەناسەی و ئەگەر ژنەکەی لەوێ نەبێت دەخنکێت، بەڵام کاتێک کەسانی نێو دارستان ھێرش دەکەنە سەر ئەو شوێنەی ژن و مێردەکەی لێیە، ناچاریان دەکەن بە قسە، لەو دیمەنەدا ھیچ خۆشەویستی و سۆزێک نابینرێت، ھیچ گرنگیپێدانێک نابینرێت، نە ژنەکە و نە پیاوەکە بەلایانەوە گرنگ نییە ئەوی دییان بکوژرێت! ھەر ئەمەیە مرۆڤی بە ئامێرکراوی دووبارە، ئەمەیە مرۆڤی نمایشکەر! لە نێو ئەم ھەموو یاسایە، لە نێو ئەم ھەموو کارە زۆرەملێیە، لە نێو ئەم سیستەمە سەرمایەدارییە بێسەروبەرە، لە نێو دنیایەکی مۆدێرن، کەسانێک خۆشەویستی دەکەن بە ھەوێنی ژیان، دەیکەن بە بینایی چاوان و دەیکەن بە ئارامی دڵ، سەرەڕای ھەموو مەترسییەکان دەیڤد خانمێک دەناسێت، لە شوێنێکی وەک دارستان، لە نێو کۆمەڵە یاساییەکی دژ بە خۆشەویستی و ئەوین، ئەم دوو مرۆڤە یەکدیان خۆش دەوێت، چارەنووسیان وایان لێ دەکات کە بگەن بە یەک، یەکیان خۆش بوێت و قوربانی بۆ بدەن، لە ھەموو شتێک ڕا بکەن، دژایەتی ھەمووان بکەن، بۆ خۆشەویستی، بۆ عەشق، بۆ مانادان بە ژیانێکی وەھا تێکەڵ، لە نێو سیستەمێکی وەھا ناشرین، لە نێو بە ڕۆبۆت بووندا. لە دیمەنێکدا لە نێو فیلمەکە: دەیڤد و ئەو خانمەی خۆشی دەوێت لەگەڵ دوو کەسی دیکەی دانیشتووی نێو دارستان بۆ وەدەستخستنی خۆراک و کەلووپەل وەک ھاوسەر ڕوو دەکەنە نێو شار، لە دوای ئەوەی دەچنە نێو ماڵی خێزانێک یەکێک لە کەسەکان، ئەو چوار کەسە وەک ھاوسەر ھەڵسوکەوت دەکەن، لێرەدا دەیڤد و خانمەکەی دەکەونە گۆڕینەوەی خۆشەویستی لەگەڵ یەکدی، ئەو خۆشەویستیەی ماوەیەکی زۆرە لە نێو دارستان قەتیس کراوە، ھەمووی دەردەبڕن، وەک دوو عاشقی دوور لە یەک ھەڵسوکەوت دەکەن، بەڵام ئەو خانمەی کە لەگەڵیانە و لە نێو دارستان وەک سەرۆک ڕۆڵ دەبینێت و فەرمانڕەوایی دەکات، دێتە نێوانیان، لێکیان جیادەکاتەوە، ئەو مرۆڤە ھێندە ناحەزە، ھێندە چاوچنۆکە، نایەوێت خۆشەویستی ببینێت، نایەوێت کەسانێک ببینێت کە خۆشەویستی دەگۆڕنەوە. کارەکتەکانی ئەم فیلمە زۆر جیاوازن، کەسانی سارد، بێدەنگ، دڕندەن، کەسانێکن کە ھەر لە چاوەکانیانەوە کاریگەری سیستەم و یاسای شێواویان پێوە دیارە، دەیڤد کە کەسایەتی سەرەکییە، ڕۆڵێکی ئێجگار سارد و بێ ھەستانە بەرجەستە دەکات، کاتێک لێی دەپرسن کە گەر لەو ماوەیە کەسێک نەدۆزێتەوە دەیەوێت ببێت بە چ ئاژەڵێک، وەڵامی دەیڤد تۆزێک بینەر دەخاتە حاڵەتێکی سەیر: دەمەوێت ببم بە قرژاڵ، چوونکە قرژاڵ ژیانێکی زۆر دەژی! لە کاتێکدا دادەبڕێت لە مرۆڤ بوونی، لە خۆشەویستی، لە ھەستی، بەڵام ھێشتاکانە دەیەوێت زۆر بژی! ئەمە تەنھا دەیڤد نییە، ئەمە زۆرێکە لە مرۆڤ، چاوچنۆکی و ترسی مرۆڤە لە مردن، لە لەناوچوون، لە لەبیرچوونەوە!"
  },
  {
    "id": 256,
    "p": 256,
    "idPoster": "https://lh3.googleusercontent.com/kVSZJYR-cxeG6Hqb88adRgkQVul_VhfQ9sF0d0BaktW-1C3exZVak1TQtyufL5f5ZFBjhL0R1xqZEZsC93ptnhjJhwt7bnVcrB4G7t6XDQuLRK1h_OHLgX2x6dFxX1H8QZIGkFsoxA=w2400",
    "typeFilm": "film",
    "typeTop": "top",
    "memberNameEnglish": "shara-mustafa",
    "title": "Requiem for a Dream 2000",
    "photo": "RequiemforaDream2000.jpg",
    "writingN": "شارا موستەفا",
    "nameF": "ماتەمینی بۆ خەونێک ٢٠٠٠",
    "description": "\nدەرھێنانی: دارین ئارۆناڤسکی\nئالوودە بووان لە نێوان خەون و ڕاستیدا\nچیرۆکی فیلمەکە باس لە چەند کەسێکی ئالوودە دەکات (ھەر یەکێکیان ئالوودەن بە شتێکەوە) کە چۆن ڕێڕەوی ژیانیان دەگۆڕێت و بەرەو داھاتوویەکی مەترسیدار ھەنگاو دەنێن\nئەم فیلمەی ئارۆناڤسکی یەکێکە لەو فیلمانەی کە بینەر دەترسێنێت، لەوانەییە کاتێک بینەری دەبین، چاومان زیاتر نیشانەی سەرسوڕمانی پێوە دیار بێت، چوونکە ھەموو دیمەنەکانی بینەر ئاگادار دەکەنەوە لە مەترسییەکی دیکە، ئارۆناڤسکی سەرەڕای ئەوەی کە چیرۆکی سادە دەستنیشان دەکات، بەڵام پەیامی گەورە و شاکاری گەورە دێنێتە بوون، لەم فیلمەشدا میوزیک و شێوازی وێنە گرتنی دیمەنەکان دەست دەگرن بەسەر تۆی بینەردا، بەبێ ئاگادار بوونی خۆت دەکەویتە دۆخێکی ترساوەوە، سەرەڕای ئەوەی فیلمەکە ناچێتەوە سەر ژانەری ترسناک و ھیچ دیمەنێکی تێدا نییە بیباتە ئەو ژانەرەوە، بەڵام لە ڕووی واقعەوە بە یەکێک لە ترسناکترین فیلمەکانی سەدەی ٢١ دادەنرێت، وێنە گرتنی ئەم فیلمە بە جۆرێکە کە زیاتر نیشاندەری باری دەروونی کەسانی ئالوودە بێت، چوونکە بە گشتی نزیکەی ٢٠٠٠ بڕین لە فیلمەکەدا ھەیە، ئەم بڕینانەش بێئارامی و تێکچوونی دەروونی کارەکتەرەکان نیشان دەدەن، کارەکتەرەکان کەسانی ئاسایین کە دەکەونە ناو دۆخێکی سەرلێشێوێنەرەوە، وایان لێ دێت کە خۆیان ناناسنەوە، تەنانەت خەون و ڕاستی تێکەڵ دەکەن. لەگەڵ دەست پێ کردنی فیلمەکە دیمەنی کوڕ و دایکێک دەبینین، کوڕەکە داوای پارە لە دایکی دەکات، بۆ ئەوەی پارەی دەست بکەوێت تەلەڤزیۆنەکەی دایکی دەفرۆشێت، کوڕەکە ئالوودەیە بە مادەی ھۆشبەر، ھەمیشە دەچێتەوە لای دایکی و ھاواری بەسەردا دەکات، ھەموو جارێک تەلەڤزیۆنەکەی دایکی دەفرۆشێت، دایکی دەیکڕێتەوە، ھەرچەندە تەلەڤزیۆنەکەی تاکە شتە کە دڵی پێی خۆش بێت، بەڵام لەبەر خۆشەویستی بۆ کوڕەکەی و بێکەسی خۆی، ھەموو جارێک ڕێگەی پێ دەدات ھەمان کار بکاتەوە. سارا (دایکەکە) ھەمیشە کاتەکانی بە تەماشا کردنی پڕۆگرامەکان بەسەر دەبات، خەونی ئەوەیە لە یەکێک لەو پڕۆگرامانە بەژدار ببێت، بەڵام پێش ئەوە ھەوڵ دەدات خۆی زەعیف بکات، بۆ ئەوەی ھەمان ئەو درێسە سورە لەبەر بکات کە ئارەزووی لێیەتی و لە تەمەنێکی گەنجتر لەبەری کردووە، لەبەر ئەمە سەردانی دکتۆر دەکات، چەند حەپێک وەردەگرێت، بێئاگایە لەوەی کە ئالوودە دەبێت، لەگەڵ لەدەستدانی کێشی، مێشک و دەروونیشی لەدەست دەدات، کوڕەکەشی ئاگاداری دەکاتەوە کە کارێکی خراپ دەکات بەڵام سارا لە تاو تەنھایی، کێشە دەروونیەکانی پەنا دەباتە بەر ئەو حەپانە و خۆی لە نێو ئەو خەون و خەیاڵانە دەنێت، لە دیمەنێکدا کە کوڕەکەی ئاگاداری دەکاتەوە، سارا لە وەڵامدا دەڵێ: ھاری من ئیستا کەسێکی ناسراوم، دەچمە سەر تیڤی، ملیۆنان کەس تەماشام دەکەن، ھەموویان منیان خۆشدەوێت، ئەمە ھۆکارێکە ھەتا بەیانیان لە خەو ھەڵسم، ھۆکارێکە بۆ ئەوەی زەردەخەنە بکەم، ھۆکارێکە ھەتا بەیانی بوونی ھەبێت، من تەنھام ھاری، نە تۆ و نە باوکت لەلای من نین، دوای ئەو ھەموو تەمەنە نازانم چیم بەدەست ھێنا، چیم دەستدەکەوێت لە ڕێکخستنی شوقەکە و شۆرینی قاپەکان، ئێستا بە تەنھا دەژیم، باوکت مرد، تۆ ڕۆشتی، کەس نییە گرنگی بە من بدات، یان من گرنگی پێ بدەم، من تەنھام، پیرێکی تەنھام! ئەم دیمەنە تەنھایی و بێکەسی سارا نیشان دەدات، ئەو دۆخەی کە وای لێ کردووە ئالوودە ببێت، ئەو ھۆکارانەی کە وا لە مرۆڤێک دەکەن بکەوێتە دۆخێکی وەھاوە، سارا لە تەنھایی ڕادەکات، بەڵام نازانێت دەکەوێتە شوێنێکی قوڵتر، نازانێت کە بەرەو مەترسییەک ھەنگاو دەنێت کە لە تەنھاییەکەی زیاتر ئازاری دەدات\nھاری (کوڕەکە) ئالوودەی مادەی ھۆشبەرە، بەڵام دەیەوێت دەوڵەمەند  بێت و لەگەڵ یەکێک لە ھاوڕێکانی (تایرن) دەست دەکەن بە بازرگانی کردن، سەرەڕای ئەوەی کە بەتەمای ئەوەن واز لە مادە ھۆشبەرەکان بھێنن، دووکانێک بکەنەوە و دەوڵەمەند ببن، بەڵام ڕۆژ بە ڕۆژ زیاتر ئالوودە دەبن، ئەو خەونەی کە ھەموو شتێکیان لە پێناوی دادەنا ڕۆژ بە ڕۆژ بەرەو لەناو چوون دەچێت، ئەمە بێجگە لەوەی خۆشیان وا بەرەو لەناوچوون دەچن، خەریکە ھیچ لە کەسایەتییان نامێنێتەوە جگە لە ئالوودە بوویەکی داماو، ئەو خەونە ترسناکە تەنھا خۆی لەناو نابات، بەڵکو وەک لافاوێک ھەمووان لەگەڵ خۆی دەبات\nمێریەن (کچەکە) کە خۆشەویستی ھارییە، خۆی لە خێزانێکی دەوڵەمەندە بەڵام لەبەر خۆشەویستی بۆ ھاری دەست لە ھەموو شتێک ھەڵدەگرێت، دەیەوێت بەژداری بکات لە خەونی دەوڵەمەند بوونی ھاری، بەڵام بی ئاگایە لەوەی ئەو قوربانییە تەنھا خەم، ئازار، بێکەسی و دەردەسەری بۆ دەھێنێت، بێئاگایە لە کۆتاییدا کچێکی تەنھا و ئالوودە دەمێنێتەوە کە ناچارە لەشی خۆی بخاتە بەردەستی کۆمەڵێک گورگ، لە پێناو دەست کەوتنی مادە، بێ ئاگاییە لەوەی کە خۆشەویستییەکەی تەنھا بەرەو ڕێگاییەکی خراپ و سەرلێشێوێنەری دەبات. دۆخی ئەم ئاڵوودەبووانە ڕۆژ بە ڕۆژ خراپتر دەبێت، وایان لێدێت ھەموو کارێک بکەن بۆ دەستکەوتنی ماددە، لەگەڵ گۆڕان و خراپبوونی باری دەروونی کارەکتەرەکان میوزیکێک بەرەو قوڵای فیلمەکە ئاڕاستەت دەکات، ترسێک بە دڵدا دێنێت، میوزیکێک کە ھەر لە سەرەتای دەست پێ کردنییەوە ئاماژەی ترسناکی پێیە، کۆتاییەکی لەناوبەری پێیە، ئەو میوزیکە بینەر دەخاتە دۆخێکی سەیرەوە، چوونکە ھەر لە سەرەتاوە مەرگ دەدات بە چاوی بینەردا، بەبێ بوونی ھیچ دیمەنێکیش ئەم میوزیکە دەتوانێت بەرەو قوڵای خۆتت ببات، بەڵام کاتێک ئارۆناڤسکی دەست دەداتە کارێکی وەھا، میوزیکێک و سینەما تێکەڵ دەکات، ئەوسا بینەر تێدەگات کە شاکار بەڕێوەیە، ترس، خەم، کۆتایی، واقع، گریان و ھاوار بەڕێوەیە. کۆتایی فیلمەکە جۆرێک واقع و خەون نیشان دەدات کە کارەکتەرەکانی تێدەکەون، نازانن لە خەوندا دەژین یاخوود ڕاستی، نازانن لە کوێوە گەشتوونەتە ئەو دۆخە، نازانن چۆن دەرچن لەو دۆخە، کۆتاییەکی سەیر و ترسێنەر نیشانی بینەر دەدرێت، کەواتە مرۆڤ زۆربەی کات ژیانی خۆی بەرەو ئاقارێکی مەترسیدار دەبات، ھەنگاو دەنێت بۆ کارە مەترسیدارەکان، ڕێگا خراپەکان، کە لە کۆتایدا خەونە ناخۆشەکان دەبێتە ڕاستییەکی تاڵ، تەنانەت خەونە جوانەکانیش بەرەو کۆتاییەکی پڕ لە تەنھایی و ترس پاڵت پێوە دەنێن، ھەموو ئەو حەزە سەیرانەی مرۆڤ ھەیەتی و ھەوڵ دەدات لە ڕێگای ھەڵەوە بەدەستی بێنێت، لە کۆتاییدا لەناوچوون دەھێنن، کۆتا دیمەن کە مێریەن بزەیەک دەکات، بینەر لە لای خۆیەوە خەمێک دایدەگرێت، چوونکە ئەو بزەیە ترسە، لەناوچوونە، شکستە، کۆتاییە\nبۆ ڕۆڵگێڕان لەم فیلمەدا جارێد لیتۆ کە ڕۆڵی ھاری بەرجەستە دەکات، زیاتر لە ٢٥ پاوەند لە کێشی دابەزاند، ماوەیەکی زۆریش لە نزیک کەسانی ئاڵوودە ژیا لە بڕوکلین، لە ڕاستیدا تەواوی ئاکتەرانی فیلمەکە لە ئاڵوودەیەک دەچن نەک کەسێکی ئاسایی، خانمە ئاکتەر جێنیفەر کۆنێڵی، کە ڕۆڵی مێریەن سیلڤەر بەرجەستە دەکات، ڕۆڵگێڕانەکەی بە یەکێک لە کاریگەرترین ڕۆڵگێڕانەکان دادەنرێت، لە چەندین دیمەندا ئەم خانمە بەشێوەیەکی خراپ دەتخاتە نێو چاوەکانی خۆیەوە و غەمبارت دەکات، بەو شێوەیەش  ئارۆناڤسکی لە ھەڵبژاردنی ئاکتەرەکان وەک ھەر لایەنێکی دیکەی فیلمەکە سەرکەوتنی بەدەست ھێناوە"
  },
  {
    "id": 257,
    "p": 257,
    "idPoster": "https://lh3.googleusercontent.com/AADwvgOxAwPoWLnsvikafajU31x91UhSpb65soLSKDefDE0uRkQmS9aXNA1ctLj2ybDmDRItFpiDHZEwmpSLmsi_hFJcK2zQ6tYgX1wQVXZ-5EFkKNMQMBpvy8bMgrN5wTWKEhP_Rw=w2400",
    "typeFilm": "film",
    "typeTop": "top",
    "memberNameEnglish": "shara-mustafa",
    "title": "Persona (1966)",
    "photo": "Persona(1966)2.jpg",
    "writingN": "شارا موستەفا",
    "nameF": "ڕووپۆش ١٩٦٦",
    "description": "\nجەنگی مرۆڤ لەگەڵ دەروونی خۆی، لەگەڵ دەورووبەری، جەنگی مرۆڤ لەگەڵ مرۆڤ\nبێرگمان یەکێکە لەو دەرھێنەرانەی کە ئاڵۆزی بۆ مێشکی بینەر دروست دەکات، پرسیار دەکات، بەڵام یارمەتی بینەر نادات لە دەستکەوتنی وەڵامی پرسیارەکان، ھەر بۆیە سینەمای بێرگمان جیاوازە، دژوازی خەڵق دەکات، چەندین وەڵام دێنە پێشەوە، تۆی بینەر بەپێی ئەزموونی خۆت وەڵامێکی گوونجاو دەدۆزیتەوە، نەک بە یارمەتی فیلمەکە. فیلمی ڕووپۆش لە دوای چەند کارێکی بێرگمان ھاتووەتە بوون، پێش ڕووپۆش بێرگمان دەرھێنانی بۆ چەند فیلمێکی دیکە کردووە، بە چیرۆکی جیاواز، بابەتی جیاوازی وروژاندووە، بەڵام لە ڕووپۆشدا ڕوو دەکاتە بینەر و دەپرسێت، تۆش ڕووپۆش دەپۆشیت؟ تۆش بەشێکیت لەو گەمەیەی ڕۆژگار؟ تۆش دەروونت پڕیەتی لە بێدەنگی؟ تۆی بینەر دەخاتە نێو ئەو واقعە تاڵەی کە بەسەر دوو خانمدا دێت. دوو کارەکتەری نێو ئەم فیلمە دوو کەسی زۆر جیاواز، دوو پیشەی جیاواز، دوو ژیانی جیاوازن، بەڵام یەکدەگرن، بەیەکەوە دەژین، ھەست بە یەک دەکەن. ئیلیزابێث ڤۆگلەر کە خانمە ئاکتەرێکە شەوێک واز لە شانۆ و نواندن دێنیت و لە قسە کردن دەوەستێت، تەنانەت بڕیار دەدات کە لەگەڵ خودی خۆشی قسە نەکات، بەڵام دکتۆرەکەی ھیچ ھۆکارێک نابینێت بۆ ئەم بێدەنگ بوونە، بۆیە گەشتێکی بۆ پێشنیار دەکات بە ھاوڕێیەتی پەرستارێک (خوشکە ئاڵما)، بەم شێوەیە ئاڵما و ئیلیزابێث دەچنە خانوویەکی دوور لە شار، ماوەیەک پێکەوە دەژین، ئاڵما کە پەرستارێکە بۆ یارمەتیدان و چارەسەرکردنی ئیلیزابێث لەوێیە، دەیەوێت وا لە ئیلیزابێث بکات کە بێتەوە قسە، وای لێ بکات ھۆکاری بیدەنگ بوونی ئاشکرا بکات، بۆیە دەست دەکات بە گێڕانەوەی ژیانی خۆی، باسی زۆر شت بۆ ئیلیزابێث دەکات، باسی ترسەکانی، ھاوسەرگیرییەکەی، باس لە سێکس، باس لە ھەموو گرێیە دەروونیەکانی، بەڵام کە ئیلیزابێث دەبینێت بێدەنگە و ھیچ شتێک ناڵێت، ڕووی ڕاستی ئاڵما دەردەکەوێت، لێرەوە ئەو پرسیارە دروست دەبێت: ئایا ھەر بەڕاستی ئاڵما نەخۆشە یاخوود ئیلیزابێث؟ ئاڵما کە نمایشی پەرستارێکی دڵخۆش دەکات، وردە وردە گۆڕانی بەسەردا دێت، ھەموو ئەو ناخۆشی و ئازار و کێشانەی کە لەژێر ئەو ڕووپۆشەدا شاردوویەتییەوە، ھەمووی ئاشکرا دەکات، ڕەفتاری سەیر دەکات، بەشێوەیەک وەک کەسێک دەردەکەوێت کە نەخۆشی دەروونی ھەبێت، ھەتا ئێرە بێرگمان مەبەستی ئەوەیە کە بڵێت: زۆرێک لەو مرۆڤانەی کە دڵخۆش دیارن بە ڕووالەت‏، لە ڕاستیدا تەنھا ئاکتەرن و نمایشی کۆمەڵێک دیمەن دەکەن بۆ ئێمە، بەڵام ئیلیزابێث کە بڕیاری داوە بێدەنگ بێت، لەبەر ئەوەیە نایھەوێت چیتر نمایش بکات، نایھەوێت ئیدی وەک ئاکتەرێک بمێنێتەوە، بۆیەش بێدەنگ بووە، قسە ناکات، دەستی ھەڵگرتووە لەو ھەموو دایەلۆگە دووبارە و بێئەنجامە، ئیلیزابێث کەسایەتییەکی بەھێزترە لە ئاڵما، چوونکە ھیچ نەبێت دوای ئەو ھەمووە بڕیاری بێدەنگ بوونی داوە، بەڵام ئاڵما لەسەر ئەم دۆخە بەردەوامە، ھێندە بەھێز نییە ڕاستی بوونی خۆی ببینێت، ھێندە بەھێز نییە کە واز لە نواندن بھێنیت. بە بەردەوام بوونی فیلمەکە لێکچوونی ئاڵما و ئیلیزابێث دەردەکەوێت، بەشێوەیەک کە ئاڵما بە ئیلیزابێث دەڵێ: من و تۆ زۆر بە یەک دەچین، تەنانەت ھەندێک جار وام بیر کردووەتەوە کە دەتوانم خۆم بکەم بە تۆ! بێرگمان دیسان پرسیارێکی دیکە دەخاتە مێشکی بینەرەوە: ئاڵما و ئیلیزابێث ھەمان کەسن؟ تەنھا قسە لەگەڵ دەروونی خۆیان دەکەن؟ ئایا ئاڵما دەروونی ئیلیزابێث'ـە؟ یان ئیلیزابێث دەروونی ئاڵماـیە؟ لە دیمەنێکی تردا ئالما دەڵێت: دەکرێت دوو کەس بیت لە ھەمان کاتدا؟ چەند دیمەنێکی دیکە ھەیە لە فیلمەکەدا کە مێشکی بینەر دەبەن بە ئاڕاستەی جیاوازدا، کە پرسیار لە خۆت بکەیت ئاڵما و ئیلیزابێث کێن؟ کاتێک ھاوژینەکەی ئیلیزابێث دێتە لایان، ئاڵما دەبینێت بەڵام بە ئیلیزابێث بانگی دەکات! ھەر لە درێژەی فیلمەکەدا چەند دیمەنێک نیشان دەدرێت کە لەوانەییە زۆرێک لە ئێمە تێڕوانینی جیاوازی ھەبێت بۆی: دیمەنی منداڵێک، پیرەژنێک، کە لەوانەییە مەبەست تێیدا ئەوە بێت: ھەر مرۆڤێک، لە ھەر تەمەنێکدا بێت، لەوانەییە نمایش بکات، ڕووپۆشێکی پۆشیبێت. ئەم فیلمەی بێرگمان کێشمە کێشمی مرۆڤە لەگەڵ دەروونی خۆیدا، دەکرێت ھەموو ئەم سومبولانە مانای ئەوەیان ھەبێت: مرۆڤ ھەمیشە لەگەڵ دەروونی خۆی دەجەنگێت، ھەمیشە کەسایەتی ڕاستەقینەی ئێمە بە بێدەنگی لەو شەڕ و کێشمە کێشمە دەڕوانێت، کەسایەتی ئیلیزابێث لە فیلمەکەدا تەنھا یەک جار دێتە قسە و دوو وشە دەڵێت، کە لە ترسی گیانی خۆی دێتە قسە، سەرەڕای ئەو ڕەشبینییەی، سەرەڕای بێھیوا بوونی لە قسە کردن، سەرەڕای بێزار بوونی، ھێشتاش کاتێک ئاڵما دەیەوێت ئاوی گەرمی بەسەردا بڕژێت دێتە قسە و دەڵێ: نا، مەکە، تەنھا بە دوو وشە دەیەوێت بڵێ: نامەوێت چیدی ئازار بچێژم، نامەوێت چیدی بترسم، نامەوێت چیدی بمرم! ئەم دوو وشەیە دەرپەڕیوی ترسن، ترس بۆ لەدەست دانی کەسایەتی خۆی، سەرەڕای ئەوەی کە کەسایەتییەکە شاراوەش بێت، ھێشتا ترس ھەر ترسە. نیوەی دیمەنی کۆتایی فیلمەکە یەکێکە لە باشترین دیمەنەکانی فیلمەکە، کاتێک لە دەم و چاوی ئیلیزابێث'ـەوە دەست پێ دەکات، دواتر دەبینین دەستی لەسەر وێنەی منداڵێک داناوە، لە دوای ئەمەوە ئاڵما دەست دەکات بە قسە کردن، دوو جار ھەموو قسەکان دووبارە دەکاتەوە، ھەر جارێک کامێرا لەسەر ڕووخساری یەکیانە، ئاڵما باس لە کوڕەکەی ئیلیزابێث دەکات، ھەرچەندە ئیلیزابێث ھیچ شتێک ناڵێت، بەڵام لە جوڵەی دەم و چاوی، لە گۆڕانی باروودۆخی دەم و چاوییەوە دەردەکەوێت: کە ئیلیزابێث'ـیش ھەموو شتێک دەزانێت بەڵام ھەوڵ دەدات خۆی لێ بدزێتەوە، لە دوای ئەم دیمەنی قسە کردنە، دەم و چاوی ئاڵما و ئیلیزابێث لێکدەدرێت، کە وەکو ھەمان دەم و چاو دەردەکەوێت، دواتر وەک ئەوەی دەروونی ئیلیزابێث ھەوڵ بدات ئیلیزابێث ھۆشیار بکاتەوە، ئاڵما زلەیەک لە ئیلیزابێث دەدات\nبیرگمان لە فیلمەکەدا دوو خانمە ئاکتەری بۆ ڕۆڵی سەرەکی دەستنیشان کردووە کە شێوەیان تا ڕادەیەکی زۆر پێکدەچێت، لە دەم و چاوی ئەو دوو خانمەوە زۆر شت دەبینرێت، کاتێک لە یەکێک لە دیمەنەکان ھەردوو خانمەکە لە ئاوێنەیەکدا تەماشای خۆیان دەکەن، وەک ڕەنگدانەوەیەک دێتە پێش چاو، ھەر وەک چۆن بێرگمان خۆشی دەڵێت: دەم و چاوی مرۆڤ یەکێکە لە مەزنترین شتەکان لە سینەمادا، ھەموو شتێکی تێدایە"
  },
  {
    "id": 258,
    "p": 258,
    "idPoster": "https://lh3.googleusercontent.com/l6TK7tIcIZbDA6pC3kAbnLdbu42ZLsuGj2RE0O2APtmyY_eEBc96rxiqZN8-0Km88pWNpR2tl-pOhEPD-lEJr0SQrJ1iUQLV1EGzDVkT4vNkVhO0J5k70tNIHReCnplQ97GrYO-NAQ=w2400",
    "typeFilm": "film",
    "memberNameEnglish": "shara-mustafa",
    "title": "Her 2013",
    "photo": "Her2013.jpg",
    "writingN": "شارا موستەفا",
    "nameF": "ئەو ٢٠١٣",
    "description": "\nتێڕوانینێک بۆ فیلمی (ئەو ٢٠١٣): مرۆڤایەتی لە ژێر ھەڕەشەی ئامێرە دروستکراوەکان و پێشکەوتنە یەک لە دوای یەکەکان\nنوسەرێک (ثیۆدۆر) ئامێرێک دەکڕێت بۆ ئەوەی یارمەتی بدات لە نوسیندا لە ڕێگای ئەمەوە دەچێتە نێو بەرنامەیەک و دەکەوێتە داوی خۆشەویستی لەگەڵ ئەوەی کە لە بەرنامەکەوە قسەی لەگەڵ دەکات\nکات و سەردەم لەم فیلمەدا لە پێشەوەیە، باس لە سەردەمێک دەکات کە تەکنەلۆژیا پێشکەوتنێکی زۆر گەورەی بە خۆیەوە بینیوە و لە ڕێگای ئامێرەکانەوە دەتوانرێت ھەموو شتێک وەدەست بخرێت. سەردەمی ئەم فیلمەدا لە ئێستادا بوونی نییە، بەڵام دوور نییە بەھۆی زیاتر بەرەو پێشچوونی تەکنەلۆژیا، چەند ساڵێكی كەمی دیكە دروست بوونی ئەم سەردەمە ببینین، کە مرۆڤەکان یەکدی نەبینن، یەکدی نەناسن، قسە لەگەڵ یەک نەکەن! ڕۆبۆتەکان و پڕۆگرامە دروست کراوەکان جێگای ھەموو شتێک بگرنەوە، لە درێژەی ئەم فیلمەدا دەبینین کە ثیۆدۆر دەکەوێتە خۆشەویستی ئەم دەنگەی کە لەو تۆڕەوە قسەی لەگەڵ دەکات، لەگەڵ ئەم دەنگە نان دەخوات، دەچێتە دەرەوە، سێکس دەکات، بەڵام ناتوانێت بیبینێت، دەستی لێ بدات، سەیری بکات! ئەم پرسیارە دێتە ئاراوە: خۆشەویستی لە ڕێگای تەنھا دەنگێکەوە بەردەوام دەبێت؟ ئامێرەکان دەتوانن جێگای مرۆڤ بگرنەوە؟ خۆشەویستی و پەیوەندییە خۆشەویستیەکان تاکە شتێکن کە مرۆڤ ھەر لە دروست بوونیەوە ھەتا ئێستاکانە بەردەوام بووە تێیدا و گرنگی پێداوە، تاکە شتێکە کە مرۆڤ دەستی لێ ھەڵنەگرتووە، بەڵام لە شوێنێک و کاتێک و باروودۆخی خۆیدا ھەستی پێ کردوون، لە سەردەمێک بۆ یەکێکی دیکە خۆشەویستی گۆڕانی بەسەردا ھاتووە، بۆیە سەیر نییە لەگەڵ ئەو پێشکەوتنە یەک لە دوای یەکانە ڕۆژێک، کاتێک، شوێنێک دروست ببێت گرنگی بە خۆشەویستییەکی بە ئامێرکراو بدات، بەڵام پەیوەندی خۆشەویستی پەیوەست بوونی دوو ڕۆحە کە تەنھا لە ڕێگای دەنگەوە بەردەوام نابێت، مرۆڤ پێویستی بە دەست لێدان، ھەست کردن ھەیە، کاتێک خۆشەویستی تەسک کرایەوە لە تەنھا دەنگێک ئەوا مرۆڤ بەرەو ئاقارێکی ھەڵە مل دەنێت، بەبێ ئاگادار بوونی خۆی، بۆیە مەبەستە سەرەکیەکەی ئەوەیە کە: ناکرێت ڕێگا بدەین وا بە ئاسان تەکنەلۆژیا کۆنتڕۆڵمان بکات و دەست بگرێت بەسەر دنیاکەی ئێمەدا، ناکرێت وا بە ئاسان مرۆڤ بکەوێتە ژێر کاریگەری چەند ئامێرێکەوە کە خۆی بووەتە ھۆکاری لەدایکبوون و گەشە کردنی، ئێستا چەند تۆڕێک ھەیە بەڵام لە داھاتوودا گەشە دەکات و تۆڕەکان ژیان داگیر دەکەن، ئا لەمەشەوە تەنھایی دێتە بوون، مرۆڤ لە خۆی و ڕەگەزەکەی نامۆ دەبێت، ھیچ شتێک وای لێ ناکات کە دڵخۆش بێت و ھەست بە بوونی بکات، وەک چۆن لە کارەکتەری سەرەکی ئەم فیلمەدا ڕەنگی داوەتەوە\nثیۆدۆر ھەوڵ دەدات تەنھا نەبێت، شێواوی ژیانی کەم بکاتەوە، بۆیە دەست دەدات ئەو ئامێرە، بەڵام ئامێرێکی دروست کراوی دەستی مرۆڤی تەنھا دەتوانێت تەنھایی لەناو ببات؟\nلە لایەکی دیکەوە لەم فیلمەدا لێک ترازانی خێزان و پەیوەندییە خۆشەویستییەکان دەبینرێت، لێک ترازانی کۆمەڵ دەبینرێت، بێ ئاگایی و بێ ھەست بوون دەبینرێت، ئەم فیلمە دڵڕەقانە ئەو ڕاستییە بە چاوی بینەردا دەدات، کە خەریکە دەگەینە دنیایەکی مەترسیدار، دنیایەکی سەرلێشێوێنەر و بە ڕۆبۆت بوون، کە چۆن وردە وردە پەیوەندیە خۆشەویستیەکان کاڵ دەبنەوە و لە جێگایان ئامێرەکان دەست دەگرن بەسەر ھەموو پایەکانی ژیان، دنیای کار کردن و  خەوتن و خواردن، دنیایەکی خاڵی لە گرنگی پێدان، دنیایەک خاڵی لە جوانییە سروشتییەکان، دنیاییەکی خاڵی لە ھەست و نەست\nفیلمەکە لە ژانەری ڕۆمانسی و خەیاڵی زانستیە، سپایک جۆنز کاری دەرھێنانی بۆ کردووە کە پێشتر لە ساڵی ٢٠٠٠ بیرۆکەکەی لەلا دروست بووە، کاتێک لە ڕۆژنامەیەک بابەتێک دەخوێنێتەوە دەربارەی: پرۆگرامێکی زیرەک کە دەتوانێت قسە لەگەڵ مرۆڤەکان بکات، لە دوای ئەمەوە لە ساڵی ٢٠١٠ کورتە فیلمێک دروست دەکات بە ناوی: من لێرەدام، بۆیە دیسانەوە بیرۆکەکە دێتەوە مێشکی. سپایک ھەر خۆی سکرینپلەی فیلمەکەی نوسیوە و لە ماوەی پێنج مانگدا پلانە سەرەتاییەکانی بۆ نوسیوە، لە ھەمان کاتدا ئەم فیلمە پاش ١٠ ساڵ لە دروست کردنی فیلمی «ونبوو لە وۆرگێڕاندا» دروست کراوە، کە پەیوەندییەک دەرھێنەری ھەردوو فیلم دەبەستێت بەیەکەوە، سپایک جۆنزی دەرھێنەری ئەو، لەگەڵ سۆفیا کاپۆلای دەرھێنەری ون بوون لە وەرگێڕان، پێشتر ھاوسەری یەکدی بوون و لە ساڵی ٢٠٠٣ لە یەکدی جیابوونەتەوە، سۆفیا لە ھەمان ساڵی جیابوونەوەکەی فیلمێک دروست دەکات، دوای ١٠ ساڵ و سپایک لە بەرامبەر ئەو فیلمەدا فیلمی her دروست دەکات، وەک پەیامێک و وەڵامێک بەرامبەر فیلمەکەی سۆفیا و وەک کاردانەوەیەک بەرامبەر پەیوەندییەکەیان\nواکین فینیکس ڕۆڵی سەرەکی لە فیلمەکەدا بەرجەستە دەکات، واکین بە یەکێک لەو ئاکتەرانە دادەنرێت کە دەتوانێت خواستی دەرھێنەر جێبەجێ بکات و ئەوەی لە مێشکی دەرھێنەردایە بە زیادەوە بیکات، لەم فیلمەشدا وەک کەسێکی تەنھا و دابڕاو، توانیویەتی چاوی بینەر بخاتە سەر خۆی، ڕۆڵی کەسێک بەرجەستە دەکات کە شکاوە، تەنھایە، بێھیوایە، دابڕاوە لە کۆمەڵ، جیابووەتەوە لە ھاوسەرەکەی، ژیانێکی تێکەڵ و بێ پلانی ھەیە"
  },
  {
    "id": 259,
    "p": 259,
    "idPoster": "https://lh3.googleusercontent.com/EU0JdE2fnLpEH1nFsAo4w9i6IHUM-p0k5K-aFOEr_n9x00oqUGfmHQpNEmWbVz2GJI5trw2Rl4x0eJE12AtdNMUNHdVvPAMEF11aoe26QB0q5_iafXg73uvNfQ7eZLIwwqRfXAy5bw=w2400",
    "memberNameEnglish": "hawre-kamal",
    "typeSeries": "series",
    "title": "Rick and Morty",
    "photo": "RickAndMorty.jpg",
    "writingN": "هاوڕێ کەمال",
    "nameF": "ڕیک و مۆرتی",
    "description": "\nچەند سەرنجێک لەسەر زنجیرەی ڕیک و مۆرتی\nبەکورتی زنجیرەکە بەسەرهاتی سەرکێشیەکانی ڕیک سانچێز و نەوەکەیەتی کە کوڕێکی تابڵێی گێل و ساویلەکەیە لەبەرامبەردا ڕیکی باپیری زانایەکی هەسارەی زەوییە و وا دەردەکەوێت کە زیرەکترین کەسی گەردوون بێت بە چەکە تایبەتیەکەیەوە ئەتوانێت بۆ هەر شوێنێک لە گەردووندا بیەوێت گەشت بکات، دەتوانێت گەشت بکات بەناو کاتدا بۆ داهاتوو، بۆ ڕابردوو، بۆ ناو تایمڵاینێکی تری کات، لێرەوە سەرکێشیەکانیان لە سەرتاپای گەردووندا و لە ئەڵقەیەکی 20 خولەکیدا دێتە بەر دیدەمان\nجا لە پشت هەر یەکێک لەم ئەڵقە بیست خولەکیانەوە باکگراوەندێکی خەیاڵی/زانستی وەستاوە لەپاڵ کۆمیدیایەکی ڕەش و فەلسەفەیەکی قووڵدا، لە هەر ئەڵقەیەکدا فکرەیەکی زانستی و پرسیارێکی فەلسەفی دەوروژێنێت کە وات لێدەکات پرسیار و گومان لە بوونی خۆت و مرۆڤایەتی بە گشتی بکەیت، بە کورتی هەر بیرۆکە و پرسیارێکی فەلسەفی کە لە سەرەتای مێژووە مرۆڤ لە خۆی کردووە، وەک ئەخلاق چیە؟ باش چیە و خراپ چیە؟ خوا چیە؟ ئاین چیە؟ لەناو ئەم زنجیرەیەدا ئەیدۆزیتەوە\nڕیک لە زنجیرەکەدا کەسایەتیەکی تەواو هیچگەرا ی هەیە و کەسێکی گۆشەگیرە و زۆر خراپە لە پەیوەندییە کۆمەڵایەتیەکاندا تەنانەت لەگەڵ خێزانەکەی خۆشیدا کە بەهۆی زیرەکیەکەی و گەڕان بە تەواوی گەردووندا و ئەو ئەزموونەی هەیەتی دەزانێت کە مرۆڤ هیچ نرخێکی نیە لەم گەردوونە فراوانەدا ئاگای لەوەیە کە هێشتا هیچ نازانێت، ژیان تەواو لای بێمانایە و باوەڕی بە خوداش نیە، زۆربەی کات سەرخۆشە و هیچ هەستێکی مرۆڤانەی بۆ کەس نیە، هەر وەک سۆکرات دەڵێت دانایی ڕاستەقینە ئەوەیە بزانیت کە هیچ نازانیت\n لە یۆنانی کۆندا فاڵگرەوەکەی دێلفی کە خۆی بە نوێنەری خوداکان دەزانی لەسەر زەوی وتی سۆکرات زیرەکترین فەیلەسووفە لەسەر زەویدا، کاتێ خەڵکی ئەسینا ئەم هەواڵەیان بە سوکرات گەیاند ئەویش وتی پێی بڵێن کە بەهەڵەداچووە چونکە سوکرات هیچ نازانێت خەڵکی بەسەرسامیەوە ئەم هەواڵەیان بۆ کاهینەکە بردەوە، ئەوایش وتی هەرلەبەر ئەوەی سۆکرات زیرەکترین کەسە چونکە دەزانێت کە نازانێت\n:وە لەلایەکی ترەوە عومەر خیامی نەیشاپووری دەڵێت\nبە خوێندنەوە کراوە فرچک گیانم زانستە مژیم و بۆتە ئاو و نانم حەفتاودوو ساڵە بیردەکەم، دەخوێنم وا تازە دەزانم چ لە هیچ نازانم!\nلە لایەکی ترەوە مۆرتی کەسایەتیەکی بوونگەرا ی هەیە کە سەرەڕای ئەوەی بەرە بەرە لە پووچی ژیان وشیار دەبێتەوە بەردەوام هەوڵدەدات مانایەک بۆ ژیان بدۆزێتەوە، هەوڵی بڵاوکردنەوەی خۆشەویستی و هەستی مرۆڤایەتی دەدات و بەردەوام ڕەخنە لە بڕیارەکانی ڕیکی باپیری دەگرێت، لێرە کاریگەری فکری پووچگەرایی کامۆ و نیچە بەسەر نووسەری زنجیرەکەوە دیارە، ئەو پووچگەراییەی نیچە بە ڕاگەیاندنی مردنی خودا ڕایگەیاند و کامۆ لە ئەفسانەی سیزیفدا پیشانمانیدا\nوەک لە ڕابردوودا وتم وەهم زۆر لە حەقیقەت پێویسترە بۆ مرۆڤ تا بەردەوام بێت لە ژیان، لێرەدا جێری کە باوکی مۆرتیە کەسێکی ڕوحانیە بەهۆی ئاینەوە خۆی لە بێواتایی ژیان دەدزێتەوە وەک دەردەکەوێت نەزانترین کەسی خانەوادەکە و دڵخۆشترینیشیانە کە بە شتانێکی زۆر بەسیت دەتوانێت خۆی دڵخۆش بکات و کەسێکی زۆر کەڵەڕەقە و بەردەوام باسی خۆی دەکات لێرەوە بۆمان دەردەکەوێت کە تا مەعریفە زیاتر بێت سادەیی زۆرتر دەبێت تەنها گەمژەکان بە شان و باڵی خۆیاندا هەڵدەڵێن شانازی بە شتانێکەوە دەکەن کە بە ئازایەتی خۆیان وەدەستیان نەهێناوە\nلە یەکێک لەبەشەکاندا بەهۆی ئەوەی ڕیک بۆ ماوەی شەش مانگ کاتی ڕاگرتووە(بۆ پاکردنەوەی ماڵەوە کە خۆی ڕاگرتنی کات قەدەغەیە لە گەردووندا) جا بەهۆی ئەوەی مۆرتی و سەمەر دوودڵن لەوەی کامیان دڵخوازی باپیرەیانن جیهانەکەیان ئەبێت بە دوو بەش واتە ئەکەونە نێوان بوون و نەبوونەوە فرێ دەدرێنە دەرەوەی هەموو تایمڵاینەکانی کات هەموو چواردەوریشیان پڕە لە پشیلە کە ئەوانە پشیلە بەناوبانگەکەی شرۆدینگەرن کە یەکێک لە دژیەکیەکانی جیهانی کوانتەم ڕووندەکاتەوە دۆخی سەریەککەوتن/هەمەشوێنی کە بە کورتی واتە گەردیلەیەک دەکرێت لەیەک کاتدا لە دوو شوێن بوونی هەبێت\nجا سەیر بکەن کاتێک ڕیک خەریکە دەمرێت و هیچ هیوایەکی نامێنێت هاوار بۆ خوا دەکات بۆ سەرکەوتن بەسەر تەحەدایەکی زانستدا, ئەمە دەرخەری ئەوەیە کە مرۆڤ لە کاتی ترس یان خەمێکی زۆردا هانێ بۆ وەهمێک دەبات کە باوەڕی وایە ڕزگاری دەکات جا ئەو وەهمە کەسێکە، خودایە، هەرشتێکی تر\nدیمەنێکیتر ئەو دوو بوونەوەرە پاسەوانی کاتن ڕیک فێڵ لەدانەیەکیان دەکات، جا ئەوانیش ئەڕۆن یەقەی ئاینیشتاینی داماو ئەگرن و وائەزانن ڕیکە جا نەرمی ئەکەن و ئەڵێن حەقت بەسەر کاتەوە نەبێت، جا ئەویش دەفع دەبێت هاوکێشە بەناوبانگەکەی خۆی دەنوسێت E = mc^2، وزە = بارستایی * خێرایی ڕووناکی دووجا\nهەمووشمان دەزانین کە ئاینیشتاین یەکەم کەسبوو کە وتی کات شتێکی ڕەها نیە و بەڵکو ڕێژەییە"
  },
  {
    "id": 260,
    "p": 260,
    "idPoster": "https://lh3.googleusercontent.com/OKX6dvlvsVAwKARj3ZuOrK7dQjV1_F6A6pB-0EDJZMOdFK4lhnHiwEdRSmtLJmjZvFovTMmX4cnWaFFkqsySKZTfMTzej0LloHkXvYi8j_6lV1Kh9iRES5DAjPTKBXdUoTxgp-jVhg=w2400",
    "memberNameEnglish": "hawre-kamal",
    "typeFilm": "film",
    "typeTop": "top",
    "title": "Stalker 1979",
    "photo": "stalker1979.jpg",
    "writingN": "هاوڕێ کەمال",
    "nameF": "ڕێنوێنەر ١٩٧٩",
    "description": "\nستاڵکەر(ڕێنوێنەر) لە دوای ئەندرێی ڕوبیلێڤ دووەم فیلمی ئەندرێ تارکۆڤسکییە کە دەیبینم هەروەک چاوەڕوانم دەکرد وەک ئەندرێ ڕوبیلێڤ چووە ڕیزی فیلمە دڵخوازەکانمەوە. چیرۆکی فیلمەکە دەربارەی شوێنێکی قەدەغەکراوە کە پێی دەڵێن ناوچەکە بەحساب لەم ناوچەیە ژوورێک هەیە کە ئاواتەکانی خەڵکی بەدیدەهێنێت جا هەرچیەک بێت، کاتی خۆی نەیزەکێک لەم ناوچەیە کەوتۆتە خوارەوە و حکوومەتیش هێزێکی زۆری ناردووە بەڵام کەسیان نەگەڕاونەتەوە و مردوون لەوکاتەوە ئەم ناوچەیە قەدەغەکراوە و لەلایەن پیاوانی حکوومەتەوە چاودێری دەکرێت هەر کەسێک نزیک بێتەوە لێی تەقەی لێدەکەن، لە فیلمەکەدا سێ کەسایەتی سەرەکیمان هەیە یەکەم نووسەرێکە کە دەڵێت ئیلهامی لێ ون بووە دەیەوێت ئیلهامێکی نوێ بۆ نووسینەکانی بدۆزێتەوە، دووەمیان زانایەکی فیزیایە و پێی دەڵێن پڕۆفیسۆر ئەمیش دەڵێت کە دەیەوێت شتێکی نوێ بدۆزێتەوە یان داهێنانێکی نوێ بکات، سێیەمیان ستاڵکەرە ئەو کەسەی لە بەرامبەر بڕێک پارەدا خەڵک دەبات بۆ ناوچەکە تا هیوا و ئاواتەکانیان بەدیبێنن\nستاڵکەر یەکێکە لە فیلمە قووڵ و ئاڵۆزە فەلسەفییەکان دەتوانم بڵێم دەربارەی ئاگایی ی مرۆڤ و خەون و ئارەزووە دزێوەکانی ناو دڵی مرۆڤە لە جیهانێکی نادادپەروەردا، شەڕی مرۆڤە لە بەرامبەر ژیان و نادادییەکانی کە لە درێژەی فیلمەکەدا تارکۆڤسکی بە قووڵی دەچێتە ناو ناخی کەسایەتیەکانی و ناخی هەریەکێکیانمان بۆ بەیان دەکات، هەریەک لە نووسەر و پڕۆفیسۆرەکە کەسانێکی دۆڕاون و هیوایان بە ژیان نەماوە، کەواتە ناوچەکە وەک هێزێکی بانسروشتی دوا تروسکەی هیوایانە، لە بارەی ناوچەکەوە تارکۆڤسکی خۆی دەڵێتزۆر کەس پرسیارم لێدەکەن کا ئاخۆ ناوچەکە چیە؟ یان هێمای چیە لە فیلمەکەمدا؟ ڕاستیەکە ئەوەیە ناوچەکە زۆر بێواتایە لە چاو شتە واتادارەکانی تری ناو فیلمەکەمدا، ناوچەکە ناوچەکەیە، ژیانە ناوچەکە شوێنێکی چۆڵە پرە لە خانووی ڕووخاو و ئامێری لەکارکەوتوو، بێجگە لە لاشەی ڕەقبووی سەربازە مردووەکان هیچ نیشایەکی تری مرۆڤی لێ بەدی ناکرێت، بەم هۆیەوە گیایە سەوزەکان تەنانەت لە دیواری خانووەکانیشەوە هاتوونەتە دەر و دیمەنێکی سەرتاپا سەوزیان بە ناوچەکە بەخشیوە و شوێنێکی تا بڵێی بێدەنگە جا بۆ گەیشتن بەم ژوورە پێویستە کۆمەڵێ ڕێگەی زەحمەت ببڕیت، کە تابێت سەختر دەبن و چەندەها کەس لەو ڕێگایانەدا مردوون پێشتر\nکەواتە دەتوانین قسەکەی بەڕێز تارکۆڤسکی وەربگرینەوە ئەمە ژیانە یان ئەگەر وردتری بگەینەوە ناوچەکە دەروونی مرۆڤە و گەشتەکەشیان گەشتێکە بۆ ناو ناخی مرۆڤ هەڵدانەوەی چینە نوستووەکانی ناو  نەست/نائاگایی مانە کەواتە لە ژیانیشدا تا شتێک بەدەست بهێنیت دەبێ ئەو ڕێگایانە ببڕیت ئەگەر سەرەتا بە گولەی سەربازەکان نەمریت، جا لێرەدا ستاڵکەر ڕێنوێنیان دەکات بەرەو ژوورەکە هەرچەندە ژوورەکە تەنها 200 مەتر دوورە لێیانەوە بەڵام دەبێت بە ناڕاستەوخۆ و لە پشتەوە بۆی بچن چونکە وەک ستاڵکەر دەڵێت تا ئێستا کەس ڕاستەوخۆ نەڕۆیشتووە، ئینجا کۆمەڵێ خوی سەیری هەیە بۆ نموونە نابێت کەس بە ڕێگەکەدا بگەڕێتەوە چونکە دەبێتە هۆی مردنت و نابێ زۆر دەنگ و ژاوەژاو دروست بکەیت لێرەدا بەڕێز تارکۆڤسکی پێمان دەڵێت ئەگەر بەدوای شتێکەوەی لە ژیاندا مەگەڕێووە بۆ ڕابردوو چونکە هیچی نوێی پێ نیە بۆ تۆ\nستاڵکەر ناوچەکە وەک دەروازەیەک بۆ ڕاکردن لە واقع دەبینێتەوە بۆ دەربازبوون لە ژنە زۆربڵێکەی و منداڵە پەکەوتەکەی، پێی وایە ئەم کارەی دەیکات پیرۆزە کە هیوا بۆ مشتەرییە کەساس و غەمناکەکانی دەگێڕێتەوە، جا لە درێژەی گەشتەکەیاندا نووسەرەکە بەتەواوی ئیمانی بە ناوچەکە لەدەست دەدات و تێدەگات هەمووی قسە و خورافاتی ناو خەڵکیە و هیچ هێزێکی بانسروشتی لێرە نیە تا هیواکانت بۆ بەدیبێنێت، وە دەردەکەوێت پڕۆفیسۆریش هەر لە سەرەتاوە باوەڕی بەم ناوچەیە نەبووە بەڵکو بۆمبێکی پێیە و دەیەوێت ژوورەکە بتەقێنێتەوە و ئەم خوارفەیە بە تەواوی لە کۆڵ خەڵکی بکاتەوە\nپڕۆفیسۆر دەڵێت ویژدانی ڕێگەی پێنادات درۆ لەگەڵ خەڵکیدا بکرێت و ناوچەکە بە درۆوە هیوایان پێببەخشێت بۆیە بڕیاری داوە لەناویببات. کاتێک ستاڵکەر نیازی ئەوان دەزانێت دەیەوێت ڕێگریان لێبکات دواین جەنگ بۆ وەهمەکانی خۆی دەکات، دەیەوێت بۆمبەکە لە پڕۆفیسۆر بستێنیت بەڵام نووسەر ڕێگری لێدەکات، کاتێکیش دەزانێت بە هێز هیچی بۆ ناکرێت دەستدەکات بە گریان و تکایان لێدەکات کە ئەو کارە نەکەن چونکە ناوچەکە تاکە هیوای ئەوە و لەم ڕێگەیەوە یارمەتی هەزاران کەسی بێهیوا و کەساس دەدات کە هیچ هیوایەکیان نەماوە لە ژیاندا و ناوچەکە تاکە شوێنێکە پرشنگی هیوای لێمابێت لەسەر زەویدا و دەپرسێت بۆچی هیوا لەناوبەرین؟ نووسەریش پێی دەڵێت تۆ تەنها گەمژەیەکی خودایت نازانیت لێرە چی ڕوودەدات و ئازارەکانمان بەکاردێنیت بۆ بەدەستهێنانی پارە و !کاتێک دێیتە ناوچەکە خۆت وەک خودای ئەم شوێنە چۆڵە دەبینیت\nبۆ من ئەو سێ کەسە نمایندەی سێ کایە مەعریفەییەکەی ژیانی مرۆڤن ئایین و زانست و فەلسەفە، ستاڵکەر نمایندەی ئایین دەکات کۆمەڵێ ڕێسای بۆ ناوچەکە(کە وتمان ژیانە ئەگەر وێنە وردترەکەش وەرگرین هەمان سێ کایە لە دەروونی مرۆڤیشدا لە ململانێدان) داناوە و دەبێ هەمووان پەیڕەوی بکەن و سەرەڕای ئەوەی هەموو یاساکانیش دەزانێت بەڵام بەردەوام بە ترسەوە ڕێدەکات لەگەڵ ئەوەشدا خۆی بە ڕێبەری خەڵک دەزانێت و پێی وایە حەقیقەتی ژیان لای ئەوە، کاتێکیش نووسەر و پڕۆفیسۆرەکە لە وەهمەکانی ئاگاداری دەکەنەوە و پرسیاری لێدەکەن ئایە تا ئێستا هیچ کەسێکی بینیوە دڵخۆش بێت؟ بەڵام ئەو بیانوو دەهێنێتەوە واز لە وەهمەکانی ناهێنێت و شەڕیشیان بۆ دەکات تا لە توانایدا بێت، وەک نیچە دەڵێت هەندێجار خەڵک نایانەوێت گوێبیستی ڕاستیەکان بن چونکە نایانەوێت وەهمەکانیان لەناوبچێت نووسەر نمایندەی فەلسەفە دەکات گوومانی لە هەموو شتێک هەیە، لێکدانەوە بۆ ژیان دەکات، ناخی مرۆڤەکان دەخوێنێتەوە، پرسیار لەسەر ئەخلاقی ئەوانی تر دروست دەکات و لە کۆتایشدا دەچێتە پاڵ زانست و ڕاستییە تاڵەکە هەڵدەبژێرێت نەک درۆیە خۆش و جوانەکە. پڕۆفیسۆریش نمایندەی زانست دەکات بە ئارامی ڕێ دەکات و هیچ شتێک سەرسامی ناکات هاتووە تا ڕاستی ناوچەکە ئاشکرا بکات و ئەگەر درۆیە لەناوی بەرێت کە ئیشی زانستیش هەر ئەوەیە وەهم و خورافاتەکان تێکدەشکێنێت و بەرەو ڕاستیمان دەبات، وەک فەیلەسووفی سەدەی بیستەم کارڕڵ پۆپەر ئاماژەی پێ کردووە زانست ناتوانێت هیچ شتێک بسەلمێنێت بەڵکو تەنها دەتوانێت ڕەتیان بکاتەوە، ئەگەر چەندەها جار ئەنجامێکی وردمان دەستکەوێت لە تاقیکردنەوەی بیردۆزەکەماندا ئەوا بەڵگە زانستیەکانمان بەهێزتر دەبن بەڵام تەنها شکستی یەک تاقیکردنەوە بەسە بۆ ڕەتکردنەوەی ئەو بیردۆزە\nپەیامی گشتی بەڕێز تارکۆڤسکی ئەوەیە مرۆڤایەتی غەمگینە هۆکارەکەشی ئەوەیە بەردەوام هەوڵی بەدەستهێنانی شتێک دەدەین کە لە توانای ئێمە بەدەرە و دەپرسێت ئەو شتە چیە پێویستمانە و بەدوایدا وێڵین؟ هیوایە؟ یان ئیمانە و باوەڕە؟ یانیش حەقیقەتە؟ لێرە حەقیقەتێک هەیە کە مرۆڤ لەناوبەرە، بنیادنانی شارستانیەتی مرۆڤ بە پشت بەستن بە زانست و فەلسەفە پەیوەندی ئێمەی بە سروشتەوە لاواز کردووە، خۆپەرستی مرۆڤ بۆتە هۆی لەناوبردنی زیندەوەرانی تر بۆیە لێرەدا بەڕێز تارکۆڤسکی دەڵێت نابێت باوەڕ فڕێ بدەین بەڵکو هاوشانی زانست و فەلسەفە دەبێت لەگەڵ خۆمانی بەرین واتە ئەوەی مرۆڤایەتی ونی کردووە باوەڕ و خۆشەویستیە چونکە هەموو وجوود بە زیندوو و نازیندووەوە پێویستی بە خۆشەویستیە، لە کۆتاییدا نووسەر و پڕۆفیسۆر تێدەگەن لەناوبردنی هیوا ترسناکە چونکە هەندێ کەس ناتوانن بەبێ وەهمەکانیان بەردەوام بن لە ژیان بۆیە واز لە بیرۆکەی لەناوبردنی ژوورەکە دەهێنن و هەر سێکیان پشت بە یەکترەوە دەدەن و بۆ ماوەیەک دادەنیشن، دواتر بێ چوونە ناو ژوورەکەوە هەرسێکیان دەگەڕێنەوە، کاتێک ستاڵکەر دەڕواتەوە بۆ ماڵەوە بەهۆی ئەوەی گوومانیان بۆ وەهمەکانی دروست کردووە حاڵی زۆر خراپ دەبێت و دەڵێت ئیتر کەس باوەڕی بە ناوچەکە نەماوە و ناتوانم کەسی تر بەرم بۆ ئەوێ، ژنەکەی بۆ دڵدانەوەی دەڵێت من دێم لەگەڵت منیش هیوایەکم هەیە دەمەوێت بەدیبێت، بەڵام ستاڵکەر دەڵێت هەرگیز ناتبەم بۆ ئەوێ چی ئەگەر ژوورەکە لەسەر تۆش کاری نەکرد؟\nلە ڕووی سینەماتۆگرافییەوە تارکۆڤسکی کارێکی ناوازەی کردووە، سەرەڕای دیالۆگە بەهێزەکانی دیمەنە درێژ و بێدەنگەکان ئەوەی بتەوێت لەسەر ناوچەکە پێت دەڵێن، هەروەها لەسەرەتادا تا دەگەن بە ناوچەکە فیلمەکە ڕەش و سپییە وەک ئاماژەیەک بۆ نەبوونی هیوا و واتای ئەوەیە خەڵکی ئەو ناوچەیە هیچیان نیە بۆی بژین، کاتێک دەگەنە ناوچەکە فیلمەکە دەبێتە ڕەنگاوڕەنگ وەک ئاماژەیەک بۆ ئەوەی کە لێرە تروسکەیەکی هیوا بوونی هەیە، لە کۆتایدا دووبارە دەبێتەوە ڕەش و سپی کاتێک لە ناوچەکە دەڕۆن، دواتریش کاتێک منداڵەکەی ستاڵکەر نیشاندەدات دووبارە ڕەنگاوڕەنگە بەو واتایەی کە تا مرۆڤایەتی منداڵ دروست بکات یانی هێشتا هیوای بە ژیان ماوە، ئینجا ئەو شعرانەی لە فیلمەکەدا بەکاری هێناوە هی باوکیەتی کە شاعیر بووە\nبەڵێ بەڕێزان ئەم شیکردنەوەی تا ئێستا کردم تاوەکو دیمەنی پێش کۆتایی فیلمەکە بوو بەڵام لە دیمەنی کۆتایدا بەڕێز تارکۆڤسکی لە شاشەکەوە دەست دێنێتە دەرەوە یەک زلە ئەکێشێ بە بناگوێی بینەرەکەیدا ئینجا بە پێکەنینەوە دەڵێت نەخێر لە فیلمەکەم تێنەگەیشتوویت! کەواتە دیمەنی کۆتایی چیبوو؟\nلە دیمەنی کۆتاییدا منداڵە پەکەوتەکەی ستاڵکەر لەسەر مێزێک دانیشتووە کە سێ پەرداخی لەسەرە و لە بێتاقەتیدا سەر دەکاتە سەر مێزەکەو پەرداخەکان یەک لە دوای یەک دەجوڵێن و دانەیەکیان دەکەوێتە خوارەوە منداڵەکەش پێش جوڵەی هەر پەرداخێک چاوی دەخاتە سەر و لەگەڵ جوڵەی چاویدا پەرداخەکانیش دەجوڵێن! بەڵێ بەڕێز تارکۆڤسکی کە لە سەرەتای فیلمەکەوە پێمان دەڵێت دەرئاسا(موعجیزە) بوونی نیە ئاوا کۆتایی بە فیلمەکەی دێنێت! لە سەرەتای فیلمەکەشدا دیمەنێکی هاوشێوە هەیە کاتێک شەمەندەفەرێک بەلای ماڵەکەیاندا دەڕوات بە هەمان شێوە پەرداخێک لەسەر سینەیەک دەجوڵێت، بەڵام لەم دیمەنەی کۆتایدا !شەمەندەفەرەکە کەمێک دوای جوڵەی پەرداخەکان دێت و تێدەپەڕێت\nفیلمەکە لێکدانەوەی زۆر هەڵدەگرێت و دەکرێ هەر بینەرێک لێکدانەوەیەکی جیاوازی بۆ کۆتاییەکەی هەبێت، لەوانەیە ئەگەر کەسێکی باوەڕدار سەیری بکات بڵێت تارکۆڤسکی باوەڕ بەسەر دوانەکەی تردا هەڵدەبژێرێت ئەگەر کەسێکی زانستیش وەک من سەیری بکات ئەوا دەڵێم بەهۆی ئەوەی لەگەڵ هەر جارێک تێپەڕینی شەمەندەفەرەکەدا هەمان ڕووداو دووبارە دەبێتەوە کەواتە منداڵەکە بە هۆی بێزارییەوە جوڵەی پەرداخەکانی لەبەرکردووە هەر بۆیە پێش ئەوەی پەرداخەکان بجوڵێن چاو دەخاتە سەریان بەڵام لای بینەر وا دەردەکەوێت کە پێشبینی جوڵەکەیان بکات و بە چاوی بیانجوڵێنێت"
  },
  {
    "id": 261,
    "p": 261,
    "idPoster": "https://lh3.googleusercontent.com/_L2yBWSSyANjul4gth64R9xqoWe2Ll6fg102rH_w9ENwIt0ruF3CPYCo5HUfRzBbOoIpSix9-j-VwkLuMDN0XU7-rAkB2unW9hLKxL1DSMu5VLf9MpwOjzeALEq01Z4CHKr7NbLUMA=w2400",
    "typeSeries": "series",
    "memberNameEnglish": "hawre-kamal",
    "title": "Sense8 2015-2018",
    "photo": "Sense8.jpg",
    "writingN": "هاوڕێ کەمال",
    "nameF": "هەستی٨ ٢٠١٥-٢٠١٨",
    "description": "\nتاکە شتێک مرۆڤ(هۆمۆساپیانس) لێی دەترسێت جیاوازییە، هەر کاتێک بۆنی جیاوازی بکات وا هەستەکات مانەوەی کەوتۆتە ژێر مەترسییەوە، بۆ ڕەواندنەوەی ئەو مەترسییەش هەرچیەکی لەدەست بێت دەیکات، مرۆڤ بەردەوام بۆ ژیان لە دەرەوەی زەوی دەگەڕێت، چی ئەگەر ڕۆژێک دۆزیماننەوە؟ چی ڕوودەدات؟ ئەگەر لە ئێمە باڵاتر بوون لەوانەیە وەک ئاژەڵێکی ماڵی مامەڵەمان لەگەڵ بکەن یانیش بە پێچەوانەوە\nزنجیرەی درامای هەستی٨  باسی جۆرێکی تری مرۆڤ دەکات بەناوی هۆمۆسێنسۆریەم کە لە ئێمە کۆنترن و هێشتا لە ناوماندا دەژین، بەڵام ئەوان بە شێوەی هێشوو یاخود کۆمەڵە دەژین هەر کۆمەڵەیەک لە 8 کەس پێکهاتووە کە هەموویان لە هەمان ساتدا لەدایکبوون. هەر یەکێک لەوان وەک ئەوە وایە  ژیانی تری هەبێت لە هەمان کاتدا هەست بە هەموو شتێکی ئەوانی تر دەکات، هەست بە دڵخۆشیان دەکات یان کاتێک غەمبارن، بەهەمان ئازارەکانی ئەوان ئازار دەچێژێت، ئەمە سەرەڕای ئەوەی هەریەکەیان لە سوچێکی جیهان و هەزاران کیلۆمەتر دوور لە یەکتری دەژین، ئەم جۆرە مرۆڤە پێویستیان بە قسەکردن نیە تەنها لە ڕێگەی مێشکیانەوە پەیوەست دەبن بە یەکتری و دەتوانن هەر لە ڕێگەی مێشکییانەوە گەشت بکەن بۆ لای ئەوانی تر\nوەک ڤیتگنشتاین دەڵێت سنوورەکانی زمانم سنووری بیرکردنەوە و جیهانەکەمن بەو واتایەی کە هەموو بیرکردنەوە و توانای ئێمە هەر لە ناو زماندایە، بەڵام هۆمۆسێنسۆریەم بەبێ وشە دەتوانن هەست و بیرکردنەوەکانیان ئاڵوگۆڕ بکەن ئەمە ئەو خاڵەیە کە تیایدا ئەوان لە ئێمە باڵاترن\nڕۆژێک 8 کەس ئەم توانایەیان خۆیان بۆ دەردەکەوێت و دەزانن کە ئەوان جۆرێکی دیکەی مرۆڤن و بە تەنهاش نین، دەزگایەکیش بەدوای ڕاوکردن و کوشتنی ئەوانەوەیە ئیتر بینەری زنجیرەکە بن و بزانن چی ڕوودەدات، بەڵام ئەگەر بە دیمەنی سێکس و بابەتی هاوڕەگەزخوازی هەستیاریتان هەیە پێشنیار دەکەم بینەری نەبن\nزنجیرەکە لە دەرهێنانی دەستەخوشک لیلی و لانا واچۆڤسکی'یە کە هەمان دەرهێنەری زنجیرە فیلمەکانی ماتریکس و فیلمی V For Vendettaن\n\n\n\n\n\n\n"
  },
  {
    "id": 262,
    "p": 262,
    "idPoster": "https://lh3.googleusercontent.com/lQc9xbNP9wnE2D_DrZSWEJe8Xm9Ot24Uvdw5-SSogbGJjCm4zKb5uTIXH99AICO-7JIkz-DPuiWzZ64uGWOYetPYmbraUWXWAQ1JBWgRXqyq6bwBDSZ3JW2EwdIs9YbYIWOaPBdhWw=w2400",
    "memberNameEnglish": "hawre-kamal",
    "typeFilm": "film",
    "typeSeries": "series",
    "title": "The Purge",
    "photo": "thepurge.jpg",
    "writingN": "هاوڕێ کەمال",
    "nameF": "پاکسازی ٢٠١٣",
    "description": "\nفەلسەفەی پشت زنجیرە فیلمەکانی پاکسازی: جەوهەری چاکە و خراپە\nمرۆڤ لە نەبوونی یاسادا چی دەکات؟ مرۆڤ لە دۆخی ئاساییبوونەوەی خراپەدا ئامادەیە خراپە بکات؟ مرۆڤ لە نەبوونی خودادا دەتوانێت چی پێخۆشبوو بیکات؟\nسەرەتا با بزانین پاکسازی چیە؟ بیرۆکەکە بەو شێوەیە لە کاتێکی داهاتوودا لە ئەمریکا ڕێژەی بێکاری بەرزدەبێتەوە و ئاستی تاوان زیاد دەکات، بۆیە حکومەت بڕیاردەدات هەموو ساڵێک بۆ یەک شەو و بۆ ماوەی 12 کاتژمێر لەگەڵ لێدانی زەنگی پاکسازییدا هەموو تاوانێک ئاسایی بێت، واتە کوشتن و دەستدرێژی و دزی و هەر تاوانێکی تر کە بیرتدا دێت! لەم شەوەدا هیچ خزمەتگوزارییەکی تەندروستی و ئاسایش بەردەست نابێت، واتە خەڵک پێویستە خۆیان خۆیان بپارێزن، بیانووی حکوومەت ئەوەیە کە ئەمە دەبێتە هۆی ساردکردنەوەی توڕەیی هاوڵاتیان و ئاستی تاوان نزم دەبێتەوە، بەڵام هۆکارە ڕاستەقینەکە هۆکارێکی ئابوورییە و ڕزگاربوونە لەو خەڵکە فەقیر هەژارەی کە ماڵیان نیە یان توانیان نیە سیستەمێکی پارێزگاری باش بۆ ماڵەکەیان بکڕن\nلە فەلسەفەی ئەخلاقدا سێ قوتابخانەمان هەیە، یەکەم قوتابخانەی ئەرکگەراکانە(کۆنۆتۆلۆجی) کە سەیری ئەسڵی کارەکە خۆی دەکەن، درۆکردن و کوشتن خراپەن کەواتە مەیکە، فەیلەسووفی ئەڵمانی ئیمانوێل کانت پێشڕەوی ئەم قوتابخانەیەیە وەک دەڵێت مادام درۆکردن خراپە کەواتە گەردوونیش هەمووی لەناوبچێت نابێت درۆ بکەیت. لای کانت ڕەوشتی جوان ئەوەیە مرۆڤ ملکەچی یاسا بێت، واتە جاڕنامەی جیهانی مافەکانی مرۆڤ و دە ڕاسپاردەکەی ئینجیل بەجۆرێک بەشێکن لە ئەرکگەرایی\nوەها ڕەفتار بکەین، کە پێوەری ڕەفتارەکەمان بتوانرێت بکرێت بە یاسایەکی گشتی\nقوتابخانەی دووەم ئاکامگەراکانن(هاوسێ) ئەمان هەر کردارێک بەپێی ئەنجامەکەی هەڵدەسەنگێنن، واتە سەیری ئەنجامی کارەکە دەکەن، ئەگەر ئەنجامی درۆکەت شتێکی باشبوو، ئەوا لەو ساتەدا درۆکردن کارێکی نائەخلاقی نیە. قوتابخانەی سێیەم بریتیە لە فەزیلەتگەراکان(ڕەوشتی چاکەـ کەواتە ئامادەیت بەشداری پاکسازی بکەیت ئەگەر یاسایی بوو؟ ـ با وەڵامەکەمان ئەوەبێت کە مادام کوشتن و دزی خراپەن کەواتە بەشداری پاکسازی ناکەین) ئەمان سەیری کەسەکە خۆی دەکەن نەک کارەکە واتە مەبەستەکە لێرەدا ئەوەیە کەسەک خۆی چاکە یان خراپە نەوەک کارەکە، بەو واتایەی کە ئەگەر کەسەکە خۆی چاک بێت چاکیش دەکات، جا لێرەدا وەک ئەفلاتوون و ئەرستۆ دەڵێن مرۆڤ خۆی هەر لە سەرەتاوە بوونەوەرێکی ئەخلاقیە یان وەک سوکرات دەیوت لە ڕێگەی مەعریفەوە دەگەین بە فەزیلەت، بۆیە دەیوت زانین چاکەیە. واتە مرۆڤ کە خراپە دەکات لەبەر ئەوەیە کە نازانێت خراپە و چاکە چیە\nـ باشە تۆ لە ماڵەکەی خۆتدا دانیشتوویت و بەشداری ناکەیت بەڵام یەکێک دێت تۆ بکوژێت و ئازاری خانەوادەکەت بدات، هێشتا بەشداری ناکەیت؟ـ بێگوومان لێرەدا دەڵێیت نەخێر بەرگری لەخۆم دەکەم و ئەو کەسە دەکوژم پێش ئەوەی ئەو من بکوژێت\nکەواتە لە خاڵی یەکەمدا وەک کەسێکی ئەرکگەرا بیرمان کردەوە و لە خاڵی دووەمدا وەک ئەنجامگەرایەک بیرمان کردەوە و سەیری ئەنجامەکەمان کرد ئەگەر ئێمە نەیکەین ئەوا دەمرین. کەواتە هەر یەک لە سێ قوتابخانە فەلسەفییەکە خاڵی باش و خراپیان هەیە پێویستە هەرسێکیان ڕەچاو بکرێن، بەڵام چۆن ببینە مرۆڤێکی ئەخلاقی؟ خراپە لە کوێوە سەرچاوە دەگرێت؟ \nتۆ ئەی ئەو مرۆڤەی بانگەشەی باشی و چاکی خۆت دەکەیت تا ئێستا بیرت لەو شتانە کردۆتەوە کە بە ناوی چاکەوە دەیکەیت و ئەو شتانەی بەناوی خراپەوە ڕەتیدەکەیتەوە؟ ئەوەی ئەمڕۆ یاسا ڕێگریت لێدەکات بیکەیت، ئەگەر سبەینێ هەر بە یاسا ئەو شتە ئاساییبوو، ئەوا ئامادەییت بیکەیت؟ ئەوەی ئەمڕۆ لە ترسی ئایین و خوداکەت نایکەیت، ئەگەر سبەینێ پێغەمبەرێک هات و وتی بە فەرمانی خودا ئەو شتە ئاساییە، ئامادەیت بیکەیت؟ ئەوەی ئایینەکەت لێرە دەڵێت خراپە؟ ئامادەییت سبەینێ لە بەهەشت بیکەیت؟ ئەگەر وەڵامەکەت بەڵێیە کەواتە تۆ هێشتا نازانیت چاکە چیە و خراپە چیە! بەڵکو تا ئێستا ئەوەی لای تۆ چاکە بووە ئەوە بووە کە لای کۆمەڵگاکەت و ئایینەکەت و خێزانەکەت و یاسای وڵاتەکەت چاکە بووە هەرگیز خۆت بیرت لێنەکردۆتەوە، بۆ خراپەش بە هەمان شێوە\nکەواتە پێش ئەوەی وەک مرۆڤێکی ئەخلاقی بانگەشە بۆ خۆمان بکەین دەبێت بە گوێی سوکرات بکەین و بگەڕێینەوە بۆ ناوەوەی خۆمان، دووبارە چەمکەکانی ئەخلاق پێناسە بکەینەوە. هەموو ئەو پێناسە باو و سواوانە فڕێ بدەیت کە پێشتر فێری بووین، ئەمە ئەوەیە کە نیچە پێی دەڵێت مرۆڤی باڵا کە خۆی بەهاکانی خۆی دووبارە بنیاد دەنێتەوە، چونکە ئەگەر ئەو پێناسانە لە دەرەوەی خۆمان وەربگرین دەکرێ بە لاڕێماندا ببەن، ئەخلاقی ئایینی واتلێدەکات جیهاد بکەیت، ماڵی خەڵک داگیر بکەیت و دەستدرێژی بکەیت و واتلێدەکات شانازیشی پێوەبکەیت، وات لێدەکات بەبێ هۆکار ڕقت لە مرۆڤێکی تر بێت، دەتکات بە داعش، جەنگی خاچپەرستیت پێدەکات، ئایدۆلۆژیا دەتکات بە فاشیست و بە نازی دەتکات بە ڕەگەز پەرست وات لێدەکات ڕەگەزێکی تر بچەوسێنیتەوە و هیچ هەست بە خراپەش نەکەیت! ئەخلاقی سیاسی و حیزبەکەت واتلێدەکات شەڕی ناوخۆ و بکەیت و براکەی خۆت بکوژیت و هیچ شەرمیش لە خۆت نەکەیت! یان وەک لە فیلمەکەدا هەیە ئەخلاقی سیستەم واتلێدەکات بەشداری پاکسازی بکەیت! بە کورتی دەکرێت خراپەت لا ئاسایی بکاتەوە و چاکەت لا خراپبکات بێ ئەوەی هەستی پێبکەیت\nکۆتا پرسیار ئەوەبوو کە مرۆڤ لە نەبوونی خودادا دەتوانێت چی پێخۆشبوو بیکات؟ یان بەجۆرێکی تر پرسیارەکە بکەیت ئایە پێویستمان بە خودا(ئایین)یە بۆ ئەوەی باشبین یان خراپ؟ زۆرجار بینیومە بڕوادارەکان ئەم قسەی دۆیستۆڤسکی دژی بێباوەڕەکان بەکاردێنن کە دەڵێت لە نەبوونی خودادا هەموو شتێک رێگەپێدراوە و وەک بەڵگەیەکی بەهێز دژ بە بێدینی سەیری دەکەن، واتە وا بیردەکەنەوە کە تۆ باوەڕت بە خودا نەبوو ئەوا واتای ئەوەیە باوەڕت بە هیچ پێوەرێکی ڕەوشتیش نیە! زۆرجار بڕوادارەکان پێیان وتووم تۆ بێدین نیت ئەگەر من بێدین بوومایە وام دەکرد و وام دەکرد! ئەمە نیشانەی ئەوەیە ئەم کەسانە نازانن چاکە و خراپە چیە، وەک لە سەرەوە وتم ئەخلاقێکی درۆینە خراوەتە مێشکیانەوە، ئەگینا مرۆڤ کە گەیشت بە فەزیلەت بێدین بێت یان دیندار خراپە ناکات چونکە بە باشی چاکە و خراپە دەناسێت نەک بەدیلەکەی، بە پێچەوانەوە ئەو ئاییندارانە ئەخلاقێکی درۆیینەیان هەیە چونکە تاکە هۆکاری باشییان ئەوەیە تا خوا لێی ڕازیبێت و پاداشت وەربگرێت، یان تاوەکو دووربێت لە سزای خودا واتە لە ترساندا چاکە دەکات نەک لەبەر ئەسڵی چاکە خۆی! واتە ئەمە مرۆڤێکی نائەخلاقیە و ماسکی ئەخلاقی پۆشیوە\n"
  },
  {
    "id": 263,
    "p": 263,
    "memberNameEnglish": "",
    "typeFilm": "",
    "typeTop": "",
    "title": "title1",
    "photo": "photo.jpg",
    "writingN": "ژیر دانا",
    "nameF": "ئومبێرتۆ دی ١٩٥٢",
    "description": ""
  },
  {
    "id": 265,
    "p": 265,
    "idPoster": "https://lh3.googleusercontent.com/_XXxgxnhaaPuu4fKekzsict1NEX-XVpbrUejU3AyDWs5XGmdye7VoS_3N9kVvzTzTthqaW41r1mOqBJnXm_v0wU_LEMA-a7_fKDZU1pOVNf2E94fbdGA63tJ88SFms2V8ELQUX84Lg=w2400",
    "memberNameEnglish": "zhir-dana",
    "typeFilm": "film",
    "title": "‏cafe de flore 2011",
    "photo": "cafedeflore2011.jpg",
    "writingN": "ژیر دانا",
    "nameF": "کافێ دێ فلۆغ ٢٠١١",
    "description": "\nشیکردنەوەی فیلمی کافێ دێ فلۆغ\nکافێ دێ فلۆغ. سەرەتا کە ئەم ناوەم بینی، وامزانی فیلمەکە لەسەر کافێ بەناوبانگەکەی پاریسە. ئەو کافێ کۆنەی کە هەمیشە شوێنێک کۆبوونەوەی ڕۆشنبیرەکانی ناو پاریس بووە. بەڵام وادەرنەچوو. ناوی فیلمەکە لە پارچە مۆسیقایەکی ماثیوو هێربێرتەوە وەرگیراوە، کە ئەویش هەر بەناوی کافێ دێ فلۆغەوە ناونراوە. زۆر سەیرە کە تۆ لەجیاتی ئەوەی لەبەر پێگەی کولتووری، مێژوویی و ڕۆشنبیری کافێ دێ فلۆغت هەڵبژاردبێت، تەنها لەبەر مۆسیقایەک ئەو ناوەت هەڵبژاردبێت. بەڵام بێگومان ئەو سەیرییە تەنها تا کاتی سەیرکردنی فیلمەکە بوونی هەیە. دوای ئەوەی کە فیلمەکە دەبینی، بۆتدەردەکەوێت کە هیچ شتێک هێندەی مۆسیقا لەم فیلمەدا کارناکات. تەنانەت ئەو گۆرانیە بەناوبانگانەی کە بەکارهاتوون لەناو فیلمەکەدا، بەس مۆسیقای سەرەتاکانیان دەبیستین و پێش ئەوەی بگەن بە کاتی گۆرانیوتنەکە، نامێنن\nسەرەتای فیلمەکە ئێجگار نایابە. نارەیتەرێک بە وتنی چەند وشەیەکی کەم، تێماندەگەیەنێت کە ئەنتوان مرۆڤێکی بەختەوەرە. وە دواتر هۆکارەکانی بەختەوربوونی ئەنتوان دەبینین. دوو کچی تەندروست، خۆشەویستێکی دڵخۆش، ماڵێکی گەورە و سێکسێکی پڕچێژ لەناویدا. دوای ئەمانەیش مۆسیقای کافێ دێ فلۆغ دەستپێدەکات کە مۆسیقایەکی شادە و هەستی دڵخۆشبوون و ئارامبوون بە مرۆڤ دەبەخشێت. پێش ئەوەی مۆسیقاکە بوەستێت، ئەنتوان وردەوردە خەریکە دەڕوات. ڕۆیشتن لێرەدا هەروا سادە نییە و ڕۆیشتنێکە کە ئەنتوان بەهۆیەوە، لە ماڵ و منداڵ و خۆشەویستەکەی دووردەکەوێتەوە. واتە ئەر ئەو شتانەی کە پێشتر وتمان هۆکاری بەختەوری ئەنتوانن. دوای ئەوەی کە دەڕوات و جیادەبێتەوە، کافێ دێ فلۆغ دەوەستێت و مۆسیقایەکی تر دەستپێدەکات. مۆسیقاکە هی گۆرانی هەناسە ی باندی پینک فلۆید ە. گۆرانییەک کە بە مۆسیقاکەی هەستی ونبوون و نەزانینت پێدەبخشێت و بە وشەکان هەستی خۆدۆزینەوەت پێدەبەخشێت لە یەک هەناسەدا. ئەم گۆرانییە دەستپێدەکات و ئەنتوان دووردەکەوێتەوە لە هۆکارەکانی بەختەوەری. زەردەخەنەکەی نامێنێت و کەسەکانی دەوروبەریشی، هەمووی دەبن بە کەسی مەنگۆل. وە گۆرانییەکەیش هەرگیز ناگات بە وشەکان و هەر لە مۆسیقاکە، واتە هەستی ونبوونەکەدا دەمێنێتەوە\nخەڵکەکان بۆ مەنگۆلبوون؟ سەرەتای فیلمەکە، بەم پرسیارە کۆتاییدێت. دواتر بەشەکەی لۆغانت دەستپێدەکات، لۆغانت منداڵێکی مەنگۆلە. بەشەکەی ئەنتوان لە کەنەدا وێنەگیراوە، بەڵام ئەوەی لۆغانت لە فەڕەنسا. هەربۆیە چەندێک دەیهێنیت و دەیبەیت، هێشتا ناتوانیت پەیوەندییەکی ڕاستەوخۆ لە نێوان ئەنتوان و لۆغانت بدۆزیتەوە. بۆیە ناچاردەبیت بەبێ ئەوەی تێبگەیت، بەردەوامبیت لە سەیرکردن و چاوەڕێی ئەوە بکەیت تا ژیانی هەردوو کەسەیاتییەکە زیاتر ببینیت\nتێگەیشتن لە لۆغانت زۆرئاسانە، بۆ هەریەک لە ئێمە. ئەو منداڵێکی مەنگۆلە، کە شێوەی فیزیکی و هەندێک لە توانا مێشکییەکانی جیاوازە لە خەڵکی ئاسایی. وە بۆ ئەوەی بتوانێت بەردەوامبێت لە ژیان یاخود ژیانێکی ئاسایی، پێویستی بە یەكێکە کە بەردەوام لەگەڵیدابێت و یارمەتیبدات. ژاکلینی دایکی ئەم کارەی زۆربەباشی بۆ دەکات و هەمیشە لەگەڵیدایە. ئەمانە دەبینین و دواتر ئەنتوان پیشاندەدرێتەوە. دوورە لە هۆکاری خۆشبەختییەکانی و خەریکی کارە. لەگەڵ کارکردنیش کۆمەڵێک یادەوەری دێتەوە یاد و مۆسیقاکەی پینک فلۆیدیش دووبارە دەستپێدەکاتەوە\nپەیوەندییەکەی نێوان ئەنتوان و لۆغانت هێشتا بەڕوونی دەرناکەوێت. ئەنتوان لەناو مۆسیقاکەی پینک فلۆید ونبووە و یادەوەرییە ناخۆشەکانی بیردەکەوێتەوە. کۆمەڵێک یادەوەری، کە لە ڕابردوودا هەبوون و خۆشبەختیشیان لەدوادا هاتووە و ئێستا نەماون. بەڵام هێشتا زیندوون و ئازاری ئەنتوان دەدەن. هەربۆیە ئەنتوان بەردەوام هەوڵدەدات کە خۆی ڕزگاربکات لەو یادەوەرییانە. بەتایبەت ئەوکاتەی کە لەگەڵ چاودێرە دەروونییەکەی قسەدەکات و باسی یادەوەرییەکانی دەکات، هاوار دەکات و دەڵێت هەناسە بدە کە ئەمە لە دێڕە سەرەتاییەکانی گۆرانیەکەی پینک فلۆیدە. واتە پێشتر تەنها مۆسیقاکە هەبوو. ئەو مۆسیقایەی کە هەستی ونبوونەکەی دروستدەکرد. بەڵام ئەنتوان دەیەوێت بگات بە وشەکان. بگات بە خۆدۆزینەوەکە و لەناو هەناسەیەکی ئێستادا خۆی بدۆزێتەوە. چونکە لە ئێستادا هۆکارەکانی بەختەوەربوونی چەندێکیش دووربن، بەڵام هەر هەن. بۆیە دەیەوێت هەناسە بدات و ژیانکردنی بهێنێتەوە ناو ئێستا.لەوانەیە ئەنتوان دنیایەک یادەوری هەبێت کە نەهێڵن بەردەوام بەختەوەربێت. بەڵام خۆ بەشی زۆری بەختەوەرییەکەی، هەروەک لە سەرەتای فیلمەکە بینیمان، لە ئێستای ئەنتواندایە و لەگەڵیدا دەژی. لێرەوە کەسایەتییەکی تر دەناسین بەناوی کارۆڵەوە. ئەو کەسەی کە ئەنتوان یادەوەرییەکانی لەگەڵدا هەیە. کارۆڵ جیاواز لە ئەنتوان، هیچ بەختەوەرییەکی لە دەرەوەی یادەوەرییەکانی نییە. ئێستا و ڕابردوویشی بەستراون بە ئەنتوانەوە. بەستراون بەکەسێکەوە کە لەدەستیداوە. بابەتی کارۆڵ لەلای من، لە هەموو بابەتەکانی تر گرینگترە لە فیلمەکەدا. چونکە لای کارۆڵ، بەختەوەری بووە بەوەی کە لە ڕابردوودایە و هەرگیز پێیناگات. نەک وەک ئەنتوان کە تەنها گەڕانەوە بۆ ڕابردوو و بیرکەوتنەوەی ببێت بە بەربەست لەبەردەم بەختەوربوونیدا. یان وەک لۆغانت کە خاوەنی ژاکلین بێت و خەریکی ژیانی خۆیبێت. کارۆڵ لە هەموو چیرۆکەکەدا هەیە و هەرجارە و بەجۆرێکی جیاواز دەردەکەوێت. لە شوێنێک وەک یادەوەرییەکی دوور، یان وەک دایکی منداڵێکی مەنگۆل، یان وەک ژنێک کە خیانەتی لێکراوە و ئێستا بەتەنیا دەژی. کە ئێمە توانیمان کارۆڵ بەم شێوەیە ببینین و بیکەین بە سەنتەری چیرۆکەکە، ئەوکات دەتوانین پەیوەندی نێوان ئەنتوان و لۆغانت زۆر بەباشتر ببینین\nئەنتوان و لۆغانت هەردوو پێویستیان بە کەسێکە تا لەڕێگەی ئەو کەسەوە بژین یان بەختەوەرببن. ئەوکاتەی کە کەسەکە بەدەستدەهێنن، هیچ شتێکی تر ناتوانێت وەک بوونی ئەو کەسە لە ژیانیاندا بەختەوەری دروستبکات. لای لۆغانت ژاکلینی دایکی ئەو کەسەیە. لای ئەنتوانی گەنج کارۆڵ ئەو کەسە بووە. لێرەدا دەرهێنەر پۆلێنکارییەکی ترسناکی کردووە. ئەوەی کە پیاوەکان (وەک ئەنتوان) لەسەر بنەمای پێویستی ئەو کەسە هەڵبژێرن کە بەختەوەرییان دەکات. ئەمە لەڕێگای لۆغانتەوە دەبینین. ئەو منداڵێکی مەنگۆلە. وە لە تەمەنی منداڵیدا، هیچ کەسێک وەک ژاکلین بۆ ئەو پێویست ننەبووە. هەر بۆیە لۆغانت ژاکلینی خۆشدەوێت. بەڵام دواتر کە کچە هاوڕێکەی دەناسێت، وە دەزانێت کە هەموو پێویستییەکانی لەلایەن قوتابخانەیەکی تایبەت و خێزانێکی دەوڵەمەند و کەسێکی گونجاوتر لە ژاکلین دەستبەردەکرێت، ئیتر لە ژاکلین دووردەکەوێتەوە و بەختەوەری خۆی لەکەسێکی تردا دەدۆزێتەوە. هەروەک چۆن ئەنتوانی گەنج پێویستی بە کارۆڵ بووە و بەدرێژایی کات ئەو پێویستییە گۆڕاوە و دواتر کە ڕۆز دەناسێت، ئامادە دەبێت کە شوێنی کارۆڵ بدات بە کەسێکی گونجاوتر. ئەمەیش لەکاتێکدا کە ژنەکان (وەک کارۆڵ) لەسەر بنەمایەکی جیاواز کەسەکان دیاریدەکەن بۆ بەختەوەرییان. بنەماکەی ئەوان پەیوەندی بە بارودۆخ و کات و شوێنەوە نییە. بەڵکو پەیوەندی بە خوودێتی کەسەکەوە هەیە. واتە بۆ ئەوەی کارۆڵ بەختەوەربێت، پێویستی بە کەسێکی باشتر و گونجاوتر لە ئەنتوان نییە، بەڵکو پێویستی بە خوودی ئەنتوانە. هەروەک چۆن ژاکلین پێویستی بە لۆغانتەوە سەرەڕای ئەوەی کە دەزانێت بەبێ ئەو دڵخۆشترە. ئەم پۆلێنکارییە لەناو چوارچێوەی فیلمەکەدا مانای تەواوی خۆی دەدات و زۆر بەباشیش ئیش دەکات. بەڵام تا چەند تەندروستە پۆلێنکارییەکی لەو جۆرە لە دەرەوەی فیلمەکە بۆ مرۆڤەکان ئەنجامبدەین و جۆرە سروشتێکی دەقگرتوو بسەپێنین بەسەر کەسەکاندا، بەهۆی جێندەرەکەیانەوە؟\nمەنگۆلبوون توخمێکی گەورەی فیلمەکەیە و زۆر بە گەورەییش بەکاردەهێنرێت. کاتێک سەرەتا لۆغانت دەبینین، وا دەزانین کە مەنگۆلبوون تەنها بۆ پیشاندانی دۆخی یەک کەسایەتی لەناو فیلمەکەدا بەکارهێنراوە. بەڵام بەدرێژایی کات، لە زۆر شوێنی دیکە ئێمە مەنگۆلبوون دەبینینەوە. بۆ نموونە بەو پەیوەستبوونەی لۆغانت بە ئەنتوانەوە بۆمان دەردەکەوێت کە زۆربەی پیاوەکان وەکو مەنگۆلێک وان کە بەبێ کەسی بەرامبەر هەمیشە ناتەواو و نابەختەوەرن. لەکاتی بینینی ژاکلیندا، کە چۆن ئەو پەیوەندییە گەورەیەی هەیەتی لەگەڵ لۆغانتدا، وایکردووە کە پێویستی خۆی بۆ لۆغانت، زیاتربێت لە پێویستی لۆغانت بۆ خۆی. واتە ئەویش وەک مەنگۆلێکی لێهاتبێت کە بەبێ لۆغانت نەتوانێت بەخەتەوەرببێت و ژیانێکی ئاسایی هەبێت. بەجۆرێک مەنگۆلبوون ئەوەندە فراوانە لەم فیلمەدا، کە هەموو مرۆڤێک جۆرە مەنگۆلبوونێکی بۆ دانراوە. ئەمە ئەو دیمانەی فڕۆکەخانەکەمان بیردەهێنێتەوە کە سەرەتا ئەنتوان دەڕوات. لەو دیمەنەدا هەمووان مەنگۆلن. هەمووان ناتەواون و پێویستییان بە یەکێکی ترە تا خۆیان و تەواوبکەن و لەڕێگایەوە بەختەوەرببن\nمن لە ڕێگاکەی بەردەممان ناترسم”پێویستە ئەو ڕێگایە ببینین پێویستە ئەو ڕێگایە تام بکەین بە هەموو ئەو بەرز و نزمیانەی کە تیایدایە دەبێت پێیڕازیبین وە باوەڕمان هەبێت کە هەموو شتەکان بەرەوباشی دەچن چونکە با لەگەڵ خۆی دەمانبات یادەوەری تاڵی هەموو گرینگیپێدانەکانمان و ئازاری هەموو ئەو گوللانەی کە بەسەرماندا باریون لەگەڵ ئەم برینەی کە لەیەکتری جیاکردووینتەوە و لەگەڵ ئەو کۆشکەی کە هەموو یادەوەرییەکانی ئەمڕۆ و سبەینێمانی کۆکردووەتەوە و لەگەڵماندا دەژی بەڵام هێشتا با لەگەڵ خۆی دەمانبات هەموو شتێک وندەبێت بەڵام با دێت و لەگەڵ خۆی دەمانبات با لەگەڵ خۆی دەمانبات- نواغ دێزیجیاواز لە گۆرانیەکانی تری ناو فیلمەکە، کە بەس مۆسیقاکەیان دەبیستین\nبا لەگەڵ خۆی دەمانبات، وشەکانیشی دەبیستین. ئەم گۆرانیە جگە لەوەی کە خۆی زۆر تایبەتە، لەهەمان کاتیشدا دەرهێنەر زۆر بە تایبەتی بەکاریهێناوە. پێش هەموو شتێک دەرهێنەر نەچووە گۆرانیە ڕەسەنەکە بەکاربهێنێت، کە لەلایەن باندی نواغ دێزی وتراوە. بەڵکو چووە کەڤەرێکی گۆرانیەکەی بەکارهێناوە، کە لەلایەن سۆفی هەنگەرەوە وتراوەتەوە. سۆفی فەڕەنسی زمان نییە. وە دەنگ و ستایلیشی زۆر جیاوازە لە دەنگ و ستایلی باندی نواغ دێزی. سەرەڕای ئەم جیاوازییە، سۆفی لەکاتی وتنەوەی ئەم گۆرانییە چووە بەشێکی لە میلۆدی گۆرانیەکە گۆڕیوە، ئینجا وتوویەتیەوە. کەواتە کە ئێمە با لەگەڵ خۆی دەمانبات دەبیستن لە فیلمەکەدا، گۆرانییەک دەبیستین کە دەنگی گۆرانیبێژ، ستایل و ڕەچەڵەکی، ڕیتم و میلۆدیەکەیشی جیاوازە لە هی گۆرانییە ڕەسەنەکە. لەپاڵ هەموو ئەمانەیشدا، ئەم گۆرانییە وشەکانی دەبیستین، لەکاتێکدا کە چەندین گۆرانی تری بەناوبانگ لە فیلمەکەدا هەبوون و وشەکانیمان نەبیست، بەڵکو تەنها گوێبیستی مۆسیقاکانیان بووین. ئەمە پێمان دەڵێت کە جیاواز لە هەموو گۆرانیەکانی تر، لەم گۆرانیەدا وشە گرینگترین توخمی گۆرانیەکەیە. گرینگ نییە کێ دەیڵێت، چ ستایلێکی هەیە، چ ڕیتم و میلۆدییەکی بەکارهێناوە. بەڵکو تاکە شتی گرینگ ئەوەیە کە وشەکانی ئەم گۆرانیە بگات بە گوێی ئەو کەسانەی کە سەیری فیلمەکە دەکەن\nئەنتوان کار لە مۆسیقادا دەکات. فیلمەکەیش پڕیەتی لە مۆسیقا و تەواوی بەشەکانی فیلمەکە، لەسەر بنەمای ئەو هەستانە دروستکراون کە مۆسیقاکان دروستیدەکەن. بەڵام لەکۆتایی فیلمەکەدا با لەگەڵ خۆی دەمانبات دەبیستن بە وشەکانیەوە. کەواتە ئاشکرایە کە ئەو کاتەی با لەگەڵ خۆی دەمانبات دەبیستین، گرینگترین بەشی فیلمەکە دەبینین. لەو بەشەدا کارۆڵ هاوسەرگیرییەکەی ئەنتوان و ڕۆز قبوڵدەکات. وە ژاکلین هاوڕێ تازەکەی لۆغانت قبوڵدەکات. هەردووکیان ڕابردوو لە ڕابردوودا جێدەهێڵن و خۆیان دەدەنە دەست با، کە لەگەڵ خۆیدا بیانبات\nئێمە لە سەرەتادا بینیمان کە چۆن ئەنتوان بە خۆشبەختترین مرۆڤی سەر زەوی پیشاندرا. بەڵام دوای ماوەیەکی کەم دەرکەوت، کە کات و شوێن و ئەو خۆشبەختیەی لێ تێکدەدەن. کارۆڵیش بەهەمان شێوە گیرۆدەی دەستی کات و شوێن بوو. ئەو نەیدەتوانی لە ئێستادا بژی. خەوبینینەکانی ڕابردوویان بەجۆرێک زیندوو دەکردەوە کە لە خوودی ژیانی ئێستای زیندووتربێت بۆی. وە دۆخی کارۆڵ زۆر قورستربوو لە دۆخەکەی ئەنتوان. هەربۆیە دواجاریش کارۆڵ و بڕیارەکەی کارۆڵ کۆتاییان بە فیلمەکە هێنا و ئەنتوان تەنها وەک تەواوکەرێک دەرکەوت. ژان مارک ڤالی لەو کۆتاییەدا پێماندەڵێت کە کێشەی کارۆڵ کێشەیەکی هێندە گەورەبوو، کە هەڵە نابێت ئەگەر بڵێین پەیوەندی بە سروشتی ئافرەتیبوونیەوە هەبووە. ئەو کێشەیە توانای هێشتنەوە و دروستکردنە. هێشتنەوەی ئەو لە ڕابردوودا ڕوویداوە و دروستکردنی ئەوەی کە لە داهاتوودا ڕوودەدات. مرۆڤ (بەتایبەت ئافرەت، بەگوێرەی بۆچوونەکانی مالی) دەتوانێت ڕابردوو یان داهاتووی لە ئێستای زیندووتربکات. بەڵام سروشت بەو جۆرە کارناکات و نە ڕابردوو و نە داهاتوویش ناتوانن بێنە ئێستاوە. ژیان بۆ ئێمەی مرۆڤ ڕاستەهێڵانە دەڕوات و ئێمەیش دەبێت لەگەڵیدا بڕۆین. ڕووداوەکان ڕوودەدەن تێدەپەڕن، ئەم ڕووداوانە چەندێک گەورەبن بۆ ئێمە، وە چ مانایەکیشیان هەبێت، هێشتا ژیان بەردەوامدەبێت و (با لەگەڵ خۆی دەمانبات)"
  },
  {
    "id": 266,
    "p": 266,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "memberNameEnglish": "zhir-dana",
    "typeFilm": "film",
    "title": "Portrait of lady on fire 2019",
    "photo": "Portraitofladyonfire2019.jpg",
    "writingN": "ژیر دانا",
    "nameF": "وێنەی خاتوونێکی گڕگرتوو ٢٠١٩",
    "description": "\nوێنەی خاتوونێکی گڕگرتوو ٢٠١٩\nشیکردنەوەی فیلمی وێنەی خاتوونێکی گڕگرتوو\nئەم فیلمە لەلایەن کەسێکەوە دەرهێنراوە، کە بەردەوام خەریکی وتنەوەی هەمان شتی دووبارەیە. دووبارەیی و هاوبەبەتی لە فیلمەکانی سیلیندا، بەردەوام هەن و بەردەوامیش، هەمان کۆمەڵە پرسیار لەلای بینەر دروست دەکەنەوە. بەڵام ئەم دووبارەییە تەنها واژوویەکی سیلین نییە، کە بیەوێت لە ڕێگایەوە شێوازی کارکردنی خۆی دەربخات. بەڵکو زیاتر لەوە، دەرخستنی ئەو بڕوا قووڵەیەتی بە هەندێک بابەت، کە بەبڕوای ئەو بابەتەکان سەرەڕای سادەیی و بچوکییان، هێشتا ژیانی مرۆڤەکان بەرەو شوێنێک دەبەن کە نابێت بۆی بچێت. وە بەردەوام لەگەڵماندا دەژین و یان خۆمان باجی بوونیان دەدەین، یاخود لەڕێگایانەوە بەرامبەرەکانمان ناچار دەکەین کە باجەکە بدەن\nئەوەی لێرەدا من دەمەوێت باسی بکەم و لە سەرەوەیش، نووسینەکەم بۆ ئاڕاستەکردووە، بریتیە لە (تێگەیشتنی کەسێک، لە کەسێکی تر). بێگومان وەک هەر دێڕێکی سادەی دیکە، ئەم دێڕەیش دەکرێت مانایەکی ئاڵۆزی بدرێتە پاڵ و چەندین ڕەهەندی بۆ زیادبکرێت. بەڵام ئەوەی وا لە سیلین دەکات کە بەردەوام لە فیلمەکانیدا ئەم بابەتە وەک کێشەیەک دەربخات و دووبارەی بکاتەوە، پێگە و چییەتی خۆیەتی، سەرەتا وەکو ئافرەتێکی هونەرمەند، دواتریش وەک ئافرەتێکی هاوڕەگەزخواز. ئەم پێگەیە وای لە سیلین کردووە کە بەردەوام و بە چەندین چیرۆکی جیاوازەوە ئەوە بۆ بینەرەکانی دەربخات، کە چۆن تێنەگەیشتنمان لە مرۆڤەکانی تر، دەکرێت ژیان تێکبدات و هەندێکجاریش، تا ئاستی وێرانبوونی ببات. بێگومان دەبێت بیریشمان بێت کە تەنها سیلین نییە کە بەردەوام گرینگی بەم بابەتە دەدات. بەڵکو مێژووی سینەما، هونەر و ئەدەب پڕیەتی لەو کارانەی کە گرینگینەدانی مرۆڤەکان و تێنەگەیشتنیان بەرامبەر بە یەکتری پیشاندەدات، لەپاڵ هەموو ئەو کارەساتەنەیشی کە بەهۆی ئەم بابەتەوە دروستدەبن\nلەگەڵ ئەوەی کە بابەتەکە سادە دەردەکەوێت و خۆی لەڕاستیدا گرینگ و ئاڵۆزە، کارکردنی سیلینیش لەگەڵ ئەم بابەتەدا لە سەرەتادا زۆر سادە بووە و دواتر بەرەو ئاڵۆزی ڕۆیشتووە. لە یەکەم فیلمیدا، درۆکردن و نمایشکردنێکی ساختە، بووە هۆی ئەوەی کە کەسایەتیە سەرەکیەکە هەڵەتێبگات لە خۆی و بەرامبەرەکەیشی. لە فیلمی دووەمیدا بابەتەکە کەمێک فراوانتر دەبێت و دابڕانێکی کۆمەڵایەتی لەنێوان منداڵ و خێزانەکەیدا، دەبێتە هۆی ئەوەی کە دایک و باوکێک لە منداڵەکەیان تێنەگەن و بەهۆی تێنەگەیشتنەکەوە، بیخەنە ناو نادڵنیاییەکی گەورە لەسەر چییەتی خۆی. لە فیلمی سێیەمدا چینایەتی و پەرتەوازەیی ژیان وا لە کچێکی هەرزەکاری ڕەشپێست دەکەن، کە نەتوانێت هاوشانی ژیان بڕوات و بەردەوام کێشەی تێگەیشتنی هەبێت لەسەر هەر شتێک، کە لە ژیانیدا ڕوودەدات. دواجار سیلین دەگات بە کۆتا فیلمی خۆی. ئەمجارە فراوانی بابەتەکەی گەیاندووەتە ئاستێک کە لە ئەفسانەکانی یۆنانەوە دەستپێدەکات و تا کۆتاییەکانی ڕێنیسانس و سەردەمی کلاسیک دەخایەنێت\nپۆرترەیتی خاتوونێکی گڕگرتوو، چوارەم فیلمی درێژ و کۆتا بەرهەمی سیلینە. جیاواز لە هەر کارێکی دیکەی، سیلین ئەمجارە گەڕاوەتەوە بۆ مێژوو و چیرۆکەکەی لە سەدەی حەڤەدەهەمدا ڕوودەدات. ماریان هونەرمەندێکی وێنەکێشە. باوکیشی هەر وێنەکیشبووە و لە خێزانێکی هونەردۆستدا گەورەبووە. ئەو هەموو ژیانی بۆ هونەرەکەی تەرخانکردووە و بەردەوام خەریکی وێنەکێشانە. فیلمەکەیش لەو کاتەوە دەستپێدەکات، کە داوای لێدەکرێت پۆرترەیتی خاتوونێکی ئۆرستۆکرات بەناوی هیلۆیسەوە بکێشێت. هۆکاری کێشانی ئەو پۆرترەیتە، بەستراوەتەوە بە شێوازی ژیانی خێزانە ئۆرستۆکراتەکان. ئەوان لەڕێگای ناردنی پۆرترەیتەوە بۆ خێزانە ئۆرستۆکراتەکانی تر، هەوڵ دەدەن کە کچەکانیان بەشوو بدەن. واتە ئەو پۆرترەیتەی هیلۆیس کە قەرارە ماریان دروستیبکات، دەچێتە بەردەم کوڕێكی ئۆرستۆکرات و لەڕێگایەوە، کوڕەکە بڕیاردەدات کە خاتوونی ناو پۆرترەیتەکە بکات بە هاوسەری، یاخود نا. هەرچەندە ئەمە شێوازێکی باوی وێنەکێشان بووە لەو سەردەمەدا، بەڵام هێشتا بۆ ئێمە جێگای پرسیار دەبێت کە ئایا ماریان ئەم داوایە چۆن قبوڵدەکات و چۆن لێی تێدەگات. ئەمەیش یەکێکە لە بابەتە سەرەکیەکانی فیلمەکە، کە سیلین یەکەمجارە بابەتی هێندە گەورە ئاوها بە ڕاستەوخۆیی بەکاربهێنێت و بپرسێت کە ئایا ئیلهامی هونەر چۆن دروستدەبێت؟\nهەر بەڕاست چۆن دروستدەبێت؟ ئەم پرسیارە بەهەمان شێوەی ئێمە، لای ماریانیش هەیە و بەدرێژایی فیلمەکە، چەند وەڵامێکی جیاوازی بۆ دادەنێت. سەرەتا کە دەیەوێت پۆرترەیتەکە بكێشێت، ناچار دەبێت کە بەدزی هیلۆیسەوە بیکێشێت، بەوپێیەی کە هیلۆیس دژی هاوسەرگیریەکەیە و نایەوێت پۆرترەیتەکە بکێشرێت. بەڵام ماریان هێشتا دەتوانێت پۆرترەیتەکە تەواوبکات و ئەنجامەکەیشی بەدڵ دەبێت، هەتا ئەو کاتەی کە هیلۆیس خۆی، پۆرترەیتەکە دەبینێت. لەو کاتەدا چەند پرسیارێک لە ماریان دەکات. بۆ نموونە تۆ بەم شێوەیە من دەبینیت؟ هونەر لای تۆ ئەوەیە کە تەنانەت بەبێ بوونی ڕاستەوخۆی بابەتەکەت، هێشتا ڕێگە بەخۆت بدەیت بیکێشیت؟ وێنەکێشان تەنها زانینی یاسا و ڕێسا و دووبارەکردنەوەیە، یاخود بەرجەستەکردنی زیندووێتی بابەتەکەیە؟\nلێرەدا پێش ئەوەی ماریان وەڵام بداتەوە، سەردەم و مێژوو وەڵاممان دەدەنەوە. هەر بۆیەشە ماریان لە سەرەتادا پۆرترەیتەکەی بەدڵ دەبێت، چونکە زۆربەباشی دەتوانێت خزمەتی ئامانجی کێشانەکە بکات، کە سەرنجڕاکێشانی کوڕێکی ئۆرستۆکراتە. بەڵام دوای قسەکانی هیلۆیس لەسەر ئیلهامی هونەرەکەی، وەڵامەکەی ماریانیش دەگۆڕدرێت. وە گومانی ئەوەی لا دروست دەبێت کە هونەر ناکرێت تەنها دەرئەنجامی خزمەتکردن بێت بە چینی ئۆرستۆکرات و هاوشانبوون لەگەڵ پێوەرەکانی ئەوان و  ئەوەی ئەوان دەیانەوێت. بەڵکو هونەر دەکرێت شتێکی دیکە بێت. لەم کاتەدا ماریان پۆرترەیتەکە تێکدەدات و قەرار دەدات، کە دانەیەکی تر دروستبکات. ئەمجارە هیلۆیسیش یارمەتی دەدات و بۆی دەوەستێت. دواجار ئەڵتەرناتیڤێک دروست دەبێت بۆ ئەو پرسیارەی کە دەیگوت ئیلهامی هونەر چۆن دروستدەبێت؟ ئەم ئەڵتەرناتیڤەیش تەنها وەستانەوە نییە لە دژی ئەو وەڵامە یان ئەو پۆرترەیتەی کە پێشتر هەبوو. بەڵکو وەستانەوەیە لە دژی تەواوی ئۆرستۆکراسی و ئەو مێژووەی کە لێوەی هاتووە. لەمەبەدوا ماریان بۆ کێشانی پۆرترەیتەکە ناچاردەبێت ئامانجە سەرەکیەکە لەبیربکات، یاسا و ڕێسا و دووبارەکردنەوەکان لەبیربکات، دواجاریش هیلۆیس لەبیربکات و تەنها و تەنها خۆی بمێنێتەوە لەگەڵ هونەرێکی پەتی. ئەمەیش لەو کاتەدا دەردەکەوێت کە بە هیلۆیس دەڵێت هەرچەندە پێشدەکەنیت، بەڵام هێشتا ناتوانم پێکەنینەکەت بکێشم\nئیلهامی هونەر کاتێک دروستبوو، کە ماریان توانی هەموو شتێک فەرامۆش بکات و وەکو مرۆڤێکی نوێ لەبەرامبەر هیلۆیس لەدایکببێتەوە. لەدایکبوونێک کە دەتوانێت پرسیاری لێبکات و شەڕی لەگەڵ بکات و دواجاریش، خۆیشیبوێت. هیچ کام لەمانە لە سەرەتادا ڕێگە پێدراونەبوون و پێگەی هیچ کام لە خاتوونەکان، ئەمەی قبووڵنەدەکرد. بەڵام قسەکانی هیلۆیس و ڕاوبۆچوونی لەسەر پۆرترەیتی یەکەم، وایکرد کە فیلمەکە  لەجیاتی ئەوەی دەرخەری ژیان بێت لە سەردەمێکی دیاریکراودا، ڕەتکەرەوەی ئەو سەردەمە بێت\nئەو ڕەتکردنەوەیە کە سیلین لەم فیلمەدا پیشانماندەدات، بە قەبارەی مێژوویەکی درێژ گەورە و فراوانە. ڕەتکردنەوەکەی سیلین لە سەرەتادا، تەنها لە ڕەتکردنەوەی پۆرترەیتێکدا دەردەکەوێت. بەڵام دواتر، دەبێت بە ڕەتکردنەوەی ئیلهامی هونەر و هونەرەکە خۆی و دواجاریش، دروستکەری هونەر و ئیلهامەکە، کە ئۆرستۆکراسیە. بەڵام ئەمە کارێکی سەختە و بۆ ئەنجامدانی، پێویستە بیانوویەکی باش هەبێت. ئەو بیانوویەی سیلین بەکاری هێناوە، پێگەی ژنە لەناو ئۆرستۆکراسیدا\nلەناو فیلمەکەدا، هیلۆیس نوێنەری ژنی ئۆرستۆکراتە. لە یەکەم دەرکەوتنی هیلۆسیشدا، ئەوەمان پێدەگوترێت کە ئەو خەونی بە ڕاکردنەوە بینینەوە و بەدرێژایی ژیانی و نەیتوانیوە ڕابکات. هەر بۆیە ڕاکردنەکەی سەرەتای هیلۆیس، ڕاکردنێکە لە تەواوی پێگە و چییەتی خۆی. نەک تەنها وەک کەسێک لەناو خێزانەکەیدا، بەڵکو وەکو ئافرەتێک لە سەردەمێکی دیاریکراوی مێژوودا. هەر ئەو ڕاکردنەیەشە کە کۆمەکی ئێمە و کەسایەتیەکانیش دەکات، بە تەواوی مێژووەکە و لێکەوتەکانیشیدا بچینەوە. کە لێرەدا مەبەستمان لە لێکەوت، هونەرە\nسیستەم و شێوازەکانی ژیان، هەرگیز ناتوانرێت داببڕدرێن لەو پێناسە بنەڕەتیانەی، کە بۆ پێکهاتەکانی خۆیان کردووە. هونەر لە کلاسیک، ڕێنیسانس و سەدەکانی ناوڕاستدا چەندێک نموونەیی و باش بووبێت، هێشتا ناتوانێت بێبەریبێت لە دەرخستنی ئەو کێشانەی، کە بەهۆی خراپ پێناسەکردنی ئافرەت و ڕۆڵی ئافرەت کردوویەتی. بێگومان ئەمە کاتێک دەردەکەوێت کە ئێمە پاشەوپاش سەیری مێژوو بکەینەوە و پێناسەی ئافرەت لەو کاتەدا، بە پێناسەی ئافرەت لە ئێستا یاخود سەردەمەکانی تر بەراورد بکەین. ئەمە پڕۆسەیەکی تەواو ئاڵۆز و قورسە. بەڵام سیلین هاتووە لەناو چیرۆکێکدا ئەنجامیداوە. ئەو دێت و لە سەرەتای فیلمەکەیدا، ئافرەتت بەو شێوەیە پیشان دەدات کە لەو سەردەمەدا هەبووە. دواجار لێکەوتی ئەو سەردەم و سیستەمەت پیشاندەدات، کە بە شێوازی ژیان و هونەر دەریدەخات. ئینجا دێت و پێگەی ئافرەت دەگۆڕێت و هەوڵەدەدات کە دووبارە پێناسەی بکاتەوە. ئەمەیش لە ڕاکردنەکەی هیلۆیسەوە دەستپێدەکات و تا شووکردنەکەی و جیابوونەوەی لە ماریان، بەردەوام دەبێت. ئەم دووبارە پێناسەکردنەوەیە، شێوازێکی دیکەی ژیان و شێوازێکی دیکەی هونەر دروستدەکات. کە تەواو جیاوازە لەوەی پێش خۆی و نەک تەنها هونەرەکە، بەڵکو خوودی مرۆڤەکانیش دەگۆڕێت\nنموونەیەکی ئەمە لە فیلمەکەدا ئەو کاتە دەردەکەوێت، کە چیرۆکەکەی ئۆرفیۆس دەخوێندرێتەوە و باسی ئاوڕدانەوەکەی دەکرێت. ئەوەی جێگای سەرنجە لەو باسکردنەدا، ئەوەیە کە پرسیارەکانیان هێندەی چییەتی هونەر و ڕۆڵی هونەرمەند دەردەخات، هێندە تێگەیشتن لە خوودی ئەفسانەکە دەرناخات. ئەوان ڕای تایبەتی خۆیان دەڵێن، لەسەر هۆکاری ئاوڕدانەوەیەکی ئۆرفیۆس. بەو ڕایەشیان، ئەوە دەردەخەن کە چۆن هونەرمەند لەپێناو هونەردا، دەکرێت مرۆڤبوونی خۆی و ئامانجەکانی بیبربچێتەوە و بەرەو قووڵایی هونەر بڕوات، کە تیایدا هەموو شتێک جیاوازە\nئەم گەڕانەوەیە بۆ ئەفسانەکانی یۆنان و خوێندنەوە بۆیان، ڕێخۆشدەکات بۆ کۆمەڵێک ڕووداوی دواتری فیلمەکە. وە ئەوەمان بۆ دەردەخات کە ماریان و پۆرترەیتەکەی، لەپێش هیلۆیس و یاخیبوونەکانی چۆن بوون و دوای هیلۆیس، چییان بەسەر هاتووە\nبەڕای ماریان، ئاواڕدانەوەکەی ئۆرفیۆس لەبەر ئەوە نییە، کە مرۆڤێکی ئاشقە و بەرگەی نەبینینی خۆشەویستەکەی نەگرتووە. بەڵکو لەبەر ئەوەیە کە ئەو لە لەحزەیەکدا دەبێت بە شاعیر و بڕیارێکی شاعیرانە دەدات. بەهۆی ئەو بڕیارەشیەوە سەرەڕای ئەوەی کە خۆشەویستەکەی لەدەستدەدات، بەڵام ئیلهامێکی ئەبەدی بۆ دروست دەبێت بۆ شیعر نووسین و بۆ هەمیشە بە شاعیری دەمێنێتەوە\nهەڵبژاردن لەنێوان ئەوەی کە مرۆڤێکی خۆشبەختبیت یاخود هونەرمەندێکی ڕاستەقینەبیت، هەمان هەڵبژاردنە لەنێوان مانەوە لە سیستەمێکدا کە پێناسەی پێکهاتەکانی بە خراپی کردووە، یاخود یاخیبوون لەو سیستەمە و ڕۆیشتن بەرەو شتێکی ڕاستەقینەتر. هونەر لێرەدا ئەو ڕاستەقینەترەیە\nڕاستەقینەیەک کە تابووەکانی تیادا دەشکێنرێت و سنوورەکان ناهێڵێت. ماریان لە شوێنێکدا، وێنەی لەباربردنی منداڵێک دەکێشێت. وێنەیەک کە دەبێت بە ستاییشی یاخیبوون لە ئەخلاقی ناو ئۆرستۆکراسی و مەسیحی. هەموو یاخیبوونێک لە فیلمەکەدا، جا یاخیبوون بە بە کردە بێت، یاخود بە ستاییش لە ڕێگای پەیوەستکردنی کردەکان بە هونەرەوە، تەنها یاخیبوون نین و خوودی کردە و ئەزموونکردنی ژیانن\nلە کۆتاییدا، دەمەوێت بێمەوە سەر ئەو بابەتەی کە لە سەرەتادا باسم کرد. ئەوەی کە مرۆڤەکان چۆن لە یەکتری تێدەگەن. تێگەیشتنی ماریان لە هیلۆیس و یاخیبوونەکەی، بووە هۆی گۆڕینی دنیابینی و بیرکردنەوەی ماریان. لەوەی کە پۆرترەیت بۆ بەجێگەیاندنی عاداتێکی ئۆرستۆراسی بکێشێت، بگات بەوەی کە وێنەی لەباربردنی مندالێک بکێشێت، یاخود گڕگرتنی خاتوونێکی ناو ئۆرستۆکراسی بکێشێت. ئەگەر ئێمەی بینەر خۆمان بخەینە شوێنی ماریان، ئەوا مێژوو بە گشتی و بەتایبەت هونەر، دەبێت بە هیلۆیس\nسیلین دەیەوێت لەمەودوا کە مێژوومان خوێندەوە یاخود سەیری هونەری کلاسیک و سەردەمەکانی پێشترمان کرد، خوودی کێشەکان ببینین، ڕۆڵ و پێگەی ئافرەت ببینین و هەست بەو چیرۆکانە بکەین، کە تەنانەت خوودی کەسەکان و هونەرمەندەکانیش، بەڕاستەوخۆیی دەریاننەخستووە. تێگەیشتنی ئێمە لە مێژوو و هونەر، دەبێت بە تەواوکەری تێگەیشتنمان لە مرۆڤەکانی دیکە. تێگەیشتنێک کە هانمان دەدات تا هیلۆیسەکانی ئەم سەردەمە بدۆزینەوە و سەیری یاخیبوونەکانیان بکەین\nکۆتا دیمەن ڕێک وەکو پۆرترەیتێکە. هیلۆیس دڵی پڕە و گوێ لە زریانەکەی ڤیڤاڵدی دەگرێت. زریانێک کە لەدوای فیلمەکەوە، لەکاتی بینینی هەر ئافرەتێکدا دەکرێت گوێمان لێیبێت و هەستی پێبکەین. تەنانەت ئەگەر ئافرەتەکە لە وەستاوترین و بێدەنگترین دۆخی خۆیدابێت، واتە ئافرەتی ناو پۆرترەیتێک بێت"
  },
  {
    "id": 267,
    "p": 267,
    "idPoster": "https://lh3.googleusercontent.com/Hc-9wV6nXnnpPqgPnXRmsB_b6u2-aiCNgqyM9WvMN6RJmMRjC6fy97f3bIvkUBoRzi1I2exYiR9jAA9uTGB5Gif7BWD7OIYJuDXR4LKs_oqyYskLVnw-xBXa5fPk3TtROVyNOXdR1A=w2400",
    "memberNameEnglish": "zhir-dana",
    "typeFilm": "film",
    "title": "‏Story of a Woman 1970",
    "photo": "StoryofaWoman1970.jpg",
    "writingN": "ژیر دانا",
    "nameF": "چیرۆکی ژنیک ١٩٧٠",
    "description": "\nشیکردنەوەی فیلمی چیرۆکی ژنێک\nفیلمەکە بەرهەمی ساڵی ١٩٨٨ـی وڵاتی فەڕەنسایە، زۆرجار و لە زۆر سەرچاوەش وەک فیلمێک پیشاندەدەرێت کە نموونەی ئاکتینگی ئێجگار نایابی تیادایە لەلایەن ئیزابێل هەبێرتەوە و هەر ئەوەش هۆکاری ئەوە بووبێت کە فیلمەکە بە زیندوویی و نایابی مابێتەوە. بەڵام لەڕاستیدا، ئەم فیلمە چەندین شتی دیکەشی لەخۆگرتووە کە وەک فیلمێکی باش بیهێڵنەوە. لە گرینگترین ئەو شتانەش پرسیارکردنە لەسەر دۆخێکی تایبەتی وڵاتی فەڕەنسا، لە سەردەمەکانی جەنگی جیهانی دووەم. دۆخێک کە تیایدا ئەخلاق دەکەوێتە ژێر پرسیارەوە و تاکە فەڕەنسیەکان، لەپێناو مانەوەیان ناچاردەبن دووبارە پێناسەی ئەخلاق بکەنەوە. لەپاڵ ئەم پرسەیشدا، فیلمەکە دەست بۆ چەند پرسێکی گرینگی دیکەش دەبات. بۆ نموونە کاریگەری جەنگ لەسەر دۆخی مرۆڤ و پیشاندانی کەموکورتی و بۆشاییەکانی، ڕەگەزپەرستی و سەپاندنی ڕەگەز، خێزان و مەترسییەکانی مۆدێرنە لەسەر خێزان، کۆتا شتیش پرسیارکردن لەسەر ئەوەی کە ئایا فاشیزم چۆن لەدایک دەبێت. هەموو ئەم شتانەش بەشێکن لە پڕۆسەیەکی درێژ کە لە سینەمای ئەوکاتی فەڕەنسادا لەکاردا بوو. شابرۆل لە ژێر کاریگەری کارەکانی هیچکەک لەسەر ئەخلاق و تاوان دواتریش کاریگەری ئەو وتارانەی کە لە گۆڤاری کایە دو سینەما لەسەر هەمان بابەت دەنووسران، چەند فیلمێکی یەک لەدوای یەکی دروست کرد. چیرۆکی ژن سێیەم فیلمی شابرۆلە لەسەر ئەم بابەتە\nجەنگ تازە دەستیپێکردووە، بە گشتی جەنگەکە بۆ هەموو کەسێک خراپە. بەڵام هەر کەسێک و کاریگەرییەکی جیاوازی لێوە وەردەگرێت. ژیان و دنیابینیان هەرچۆنێک بێت و زیاتر بەرەو چ لایەک بڕوات، جەنگەکەش لەو شوێنەوە کاریگەری خۆی پیشان دەدات. ،ماری کەسایەتی سەرەکییە، بەوپێیەشی کە ماری بە درێژایی تەمەنی ناڕازیبووە لە دۆخی خۆی وەکو ئافرەتێک، لە کاتی جەنگیشدا زیاتر لە هەر شتێک نالەباری دۆخی ئافرەتبوونی خۆی و ئافرەتەکانی دەوروبەری دەبینێت. هەموو ئەو شتانەی کە ئافرەت ئەنجامیان دەدات لە کاتی جەنگەکەدا لەلای ماری بەجۆرێکی خراپتر لە جاران دەردەکەون، جا شتەکان هەرچییەک بن. بۆ نموونە دایکایەتی، خزمەتی خێزان، منداڵبوون، سێکس، پەروەردەکردن، پارەپەیداکردن و چەندین شتی تریش، لەلای ماری ئافرەتبوون کڵێشەیەکی داخراوە و هەموو هەوڵێک بۆ دەرچوون لێی بریتیە لە ئافرەتنەبوون. هەرچەندە کڵێشەکە ڕۆڵی گەورەی هەیە، لە مێژوو و یاسا و دیندا بە تایبەتی. بەڵام کە ماری وەکو مرۆڤێکی مۆدێرن سەیری ئەو کڵێشەیە دەکات، بە بێمانا دەیبینێت. هەر بۆیە ئامادە دەبێت تەواوی کڵێشەکە پێچەوانە بکاتەوە. نەک تەنها بۆ خۆی، بەڵکو بۆ ئافرەتەکانی دەوروبەریشی. یاخیبوونی ماری یاخیبوونێکە لە ئافرەتبوونی\nئەم یاخیبوونە وا دەکات ماری ئاکتی بەرەنگارانە ئەنجامبدات لەپێناو گۆڕینی ژیانی خۆی و ژنەکانی تریش. ئاکتەکانی زۆرن و بەردەوامیش هەن، بەڵام دەتوانین یەکێک لە ئاکتەکان وەک نموونەی سەرەکی یاخیبوونەکەی دابنێین. ئەویش ئەوەی کە دەست دەکات بە کاری لەباربردنی منداڵ بۆ ژنە دووگیانەکان بە شێوەیەکی نایاسایی. ئەم ئاکتە لە هەمان کاتدا ڕووبەڕووبوونەوەی خێزان و یاسا و ئەخلاقیشە. بە تایبەتیش لەو دۆخەی فەڕەنسا کە تەواوی وڵاتەکە لەژێر مەترسی لەناوچوون و پووکانەوەدا بوو. ئەم مەترسیە، وایکردبوو کە ژنەکان لە هەموو کات زیاتر ئەرکی منداڵدروستکردنیان لەسەرشانبێت. بەو هیوایەی کە تاکی زیاتر دروست بێت و فەزیلەتەکانی وەک خێزان و پەروەردە و یاسا بە هەمان جۆری خۆیان بمێننەوە و جەنگەکە بەرەو لەناوچوونیان نەبات. ماری زۆر بە توندی دژی ئەمە ئەوەستێتەوە و هانی ژنەکان دەدات کە منداڵەکانیان لەبارببەن. ئەو دەڵێت ئەگەر حکومەت هاوسەرەکانمان بەزۆر بنێرێت بۆ بەرەکانی جەنگ و مەترسی ئەوەیان لەسەر دروست بکات کە هەرگیز نەگەڕێنەوە، ئێمەی ژن بۆچی ژیانی خۆمان بکەین بە قوربانی؟ ژنبوون و مرۆڤبوونمان زۆر لەپێش فەڕەنسیبوونمانەوەیە، ئەمە تا شوێنێکی دیاریکراو کاری خۆی دەکات کاریگەری خۆیشی دادەنێت. بەڵام لە درێژماوەدا دەردەکەوێت کە ئەو بانگەشەیەی ماری دەیکرد، بێبەشبووە لە بیرکردنەوەیەکی قووڵ خوێندنەوەی دۆخی هەموو شتەکانی دەوروبەری. تەنانەت لە کۆتاییەکانیشدا، ئەوە دەردەکەوێت کە ماری خۆی و قازانجی خۆی لەلا سەنتەر بووە بۆ هەموو بیرکردنەوەکانی نەک ژنبوون یان مرۆڤبوون. لێرە بەدواوە ئاکتە بەرەنگارییەکان وەک ئاکتی خۆویستی دەردەکەون، وە کاریگەرییە زۆر خراپەکانیشی بە ئاسانی دەبینرێن\nئەمە ئەو کاتە ڕوودەدات، کە دۆخەکان بۆ ماری دەگۆڕدرێن و دۆخی تازە دروست دەبێت. لەم کاتانەدا هەمان خوێندنەوەکانی پێشووی ماری بۆ ژنبوون و مرۆڤبوون کار ناکەن و تەنها یەک شت کاردەکات، ئەویش خوودی ماری خۆیەتی. بە تایبەت ئەو کاتەی کە پارە و چێژ دێتە ناو باسەکەوە، زۆر بە زوویی ماری ئەوەت بۆ دەردەخات کە تەواوی ئاڕاستەی ئیشکردنەکانی لەپێناو ئەم دوو شتەدایە و ژنبوون و مرۆڤبوونەکەشی تەنها ئامڕازی گەیشتن بوون نەک ئامانج. پارە ڕۆڵی سەرەکی دەبینێت لە پووچکردنەوەی هەموو ئەو دنیابینیەی ماری کە دەکرا لە شوێنێک دۆخێکی تەواو تازە بۆ هەموو ژنەکان بخولقێنێت. وە چێژی کاتی و کورتخایەنیش ئەوەی سەلماند کە ئەسڵەن ماری لەناو ئێستادا گیری خواردووە و نە کردارەکانی و نە بیرکردنەوەکانیشی توانای گەیشتنیان نییە، بە داهاتوویەکی دوور. بەهۆی ئەمەیشەوە، ماری دەگات بە کۆتاییەکی تەواو ناشرین و زیانێکی گەورە بە خۆی و خێزانەکەی و کۆمەڵێک کەسی تریش دەگەیەنێت. ئەوەی لێرەدا شایەنی باسکردنە، کوڕەکەی ماریە کە چ کاریگەرییەکی ماری لەسەر جێماوە دوای کۆتاییهاتنی ماری\nماری کوڕ و کچێکی هەیە. لە سەرەتادا، هەردووکیان تەنها وەک دوو منداڵی ئاسایی دەردەکەون و ڕۆڵێکی گەورەیان بۆ پیشان نادرێت لە چیرۆکەکەدا. بەڵام دوای ئاکتەکانی ماری، بینەر دەتوانێت هەست بە پەراوێزبوونی کوڕەکە بکات. لە سادەترین دۆخدا ماری گرینگی زیاتر بە کچەکەی دەدات و کوڕەکەی فەرامۆش دەکات. بەو بیانووەی کە ئەویش دواجار دەبێت بە پیاوێک و پێویستە گرینگی زیاتر بە کچەکەی بدرێت چونکە دواتر دەبێت بە ژنێک. شابرۆل زۆر بە وریایی و بە کەمی ئەم کوڕەت پیشان دەدات. پیشاندانەکان کورتن و لەپاڵ دیمەنی زۆر گرینگتردا دادەنرێن. بەڵام هەر ئەوەندەی سەرنج چووە سەر کوڕەکە لەو چەند خولەکە کەمەدا، ئەوا هەست بەوە دەکەیت کە چۆن کوڕەکە بەرکەوتەی ڕاستەوخۆی هەموو ئاکتەکانی مارییە و گەورەترین کاریگەریشی لەسەرە. هەموو ئەمەیش لە دیمەنێکدا ڕوون دەبێتەوە، ئەو کاتەی کە باوکی کوڕەکە لە کوڕەکە دەپرسێت لە داهاتوودا دەتەوێت ببیت بە چی، ئەویش دەڵێت دەمەوێت ببم بە جەللاد چونکە شتێکیان بەسەرەوەیە و کەس نازانێت کێن. ڕەتکردنەوەی شووناسی خۆی و گەڕان بەدوای شووناسێکی دەستکرد و بەهێز لەم قۆناغە منداڵیەدا ئاماژەی ترسناکن بۆ لەدایکبوونی فاشیزم. لە دیمەنێکی تردا کوڕەکە چەند وشەیەکی ئەڵمانی لەگەڵ سەربازێکی ئەڵمانیدا دەڵێت، بەبێ ئەوەی کەس بزانێت کە ئەم کوڕە ئەم وشە ئەڵمانیانە دەزانێت. لەو کاتەدا دەردەکەوێت کە بە درێژایی ژیانی کوڕەکە لە هەوڵی خۆنزیککردنەوەدا بووە لە ئەڵمانەکان، کە دەکرێت سەلمێنەری نزیکبوونی کوڕەکەبن لە فاشیزم\nهەرچەندە بەشێکی زۆر کەم لە فیلمەکە تەرخانکرابوو بۆ پیشاندانی کوڕەکەی ماری، بەڵام بۆ من خاڵی هەرە بەهێزی فیلمەکە ئەو کوڕە بوو. ئەوەی کە ماری ناتوانێت بەباشی مامەڵە لەگەڵ ئەو دەرفەتانە بکات کە مۆدێرنە بۆ تاکەکانی دروستکردووە و زۆر بە خراپی و بەوپەڕی تێنەگەیشتنەوە بەکارییان دەهێنێت، دەکرێت ئاماژەیەکی ناڕاستەوخۆ بێت بە دۆخی ئەوکاتی وڵاتانی ئەوروپا بە تایبەتی فەڕەنسا و ئەڵمانیا. ماری بە شێوەیەکی خراپ خوێندنەوەی بۆ دۆخی ژیانکرد، سەرەڕای بەکارهێنانی ئامڕازە ڕاستەکان. دواجار کوڕەکەی بوو بە قوربانی و فاشیستێکی لێدەرچوو. وەک بڵێیت کە ئەڵمانیا و فەڕەنسایش بە هەمان شێوەی ماری، نەیانتوانیوە لە هەموو ڕوویەکەوە بەباشی مامەڵە لەگەڵ مۆدێرنەدا بکەن و دواجار هەردووکیان ناچاربوون قوربانی بدەن. قوربانیەکەی ئەڵمانیا وەک دروستکردنی نازیسم و فەڕەنسایش وەک گومانکردن لە ئەخلاق و هەوڵدان بۆ پێناسکردنەوەی ئەخلاق. ئاکامی جەنگەکە شکست دەبێت بۆ نازیەکانی ئەڵمانیا و چەندین گۆڕانکاری زۆریش دەبێت لە کولتوور و یاسای فەڕەنسا. لە کۆتایی فیلمەکەدا دادگاییکردنی ماری پیشان دەدرێت. دادگاییکردنەکە لە کاتێکدایە، کە هێشتا جەنگەکە تەواو نەبووە. بەڵام فەڕەنسا گۆڕانکاری لە یاساکانی کردووە و سزایەکی زۆر قورسی بۆ ئەو کەسانە داناوە کە لەکاتی جەنگدا ئاکتی نائەخلاقیان کردووە. بەوپێیەشی کە منداڵلەباربردن وەک یەکێک نائەخلاقیترین ئاکتەکان دانراوە هەم لە یاسا و هەم لە دینیشدا، بۆیە ماری سزای مەرگی بەسەردا دەدرێت و فیلمەکە بە مەرگی ماری کۆتایی دێت"
  },
  {
    "id": 268,
    "p": 268,
    "idPoster": "https://lh3.googleusercontent.com/vwtdqiL6o_uVan6jLMp63BG_Ga9bAFGastwqecKWAReHENevqzYGXFAWV7p8m5wVCmMjqr0S3imU7rKpY6HQHI1b1dpbzxw9fB442uqWbEXRlvnZDpXMfhH-lJPBtmsSKpoUanj6kg=w2400",
    "memberNameEnglish": "hawre-kamal",
    "typeFilm": "film",
    "title": "Malena 2000",
    "photo": "malena2000.jpg",
    "writingN": "هاوڕێ کەمال",
    "nameF": "مالینا ٢٠٠٠",
    "description": "\nفیلمی مالینا و گۆڕانی تێڕوانینەکانم\n:ئاگاداربە سپۆیڵە\nپێنج ساڵ لەمەوبەربوو منیش هەرزەکارێکی وەک ڕیناتۆ بووم بۆ یەکەمجار بوومە بینەری فیلمی مالینا دروست لەبیرمە ئەوکات لەبەر دیمەنە وروژێنەرەکانی بینەری بووم هەر بە ئیتاڵی و بێ ژێرنووسیش بێ ئەوەی لێی تێبگەم! بەڵام ئەمجارەیان بەیەکەوە بینەری هەردوو شاکارەکەی دەرهێنەر جیۆسێپی تۆرناتۆرێ بووم ئەوانیش سینەمای بەهەشت ـ Cinema Paradiso و مالینا ـ Malena بوون، کۆڵێ خەفەتیشم خوارد چۆن جاری یەکەم بینەری ئەو فیلمەبووم و لێی تێنەگەیشتووم ئەوکات وەک فیلمێکی ڕۆمانسی و وروژێنەرو بڕێکیش کۆمیدی لێی تێگەیشتم بەڵام سەرتاپای ئەو فیلمە بریتیە لە ئازار، ئازار، ئازار\nمالینا یەکێک لە فیلمە کاریگەرەکان، پێمان دەڵێت دەکرێ تەنها بە قسە ژیانی یەکێک لەناوبەرین، پیشاندانی تێڕوانینی کۆمەڵگەیەکی نێرسالار بۆ بێوەژن، ژنێک بەشداری جەنگی نەکردووە و دەبێتە قوربانی جەنگ، واقیعێکی ئەو سەردەمەی ئیتاڵیا و ئێستای ڕۆژهەڵاتی ناوەڕاست لە پشت ماسکی کۆمەڵگە و ئاینەوە ئەو مرۆڤانەی کە ئارەزوو و غەریزەکانیان کەپتێنرابوون بوونە دادوەری بێوەژنێکی بێکەس و تاوانبار، بەڵێ مالینا تاوانباربوو تاوانەکەشی ئەوەبوو کە جوانبوو ئەو جوانییەی کە بۆی بووە نەفرەت\nئەگەر لە ژینگە، جلوبەرگ، ڕەنگ، مۆسیقای فیلمەکە بڕوانین دەبینین مێژووی ڕووداوەکان دەگەرێنەوە بۆ چلەکانی سەدەی ڕابردوو لە گەرمەی جەنگی دووەمی جیهانی و لە شارۆچکەی سیسیلی ئیتاڵیا دێنە بەر دیدەمان، هەمان ئەو شاارۆچکەیەی فیلمی باوکی ڕۆحی ـ The God Father کە سەرچاوەی ڕووداوەکانی ئەو فیلمەبوو (دوژمنایەتی، شەرەف، ئاغا و دەرەبەگایەتی) لە فیلمی مالیناشدا ژینگەیەکی هاوشێوە دێتە پێشمان ژنێکی جوان و قەشەنگ بە ناوی مالینا بە ڕۆڵگێرانێکی نایابی مۆنیکا بیلوچی لە چاوەڕوانی گەڕانەوەی مێردەکەی دایە کە لە مەیدانی جەنگدا بۆ مۆسۆلۆنی فاشیست ئەجەنگێت، لە ڕووی جلوبەرگ و ڕەنگەوە کارێکی بێوێنەیە، لەگەڵ مۆسیقایەکی نایاب کە وات لێئەکات بەتەواوی تێکەڵی فیلمەکە ببیت\nهەموو ڕووداوەکان لە سەر زاری کوڕێک بەناوی ڕیناتۆ کە ئەوکات تەمەنی 13 ساڵە بە ژانرایەکی کۆمیدی/نۆستالژی دەگێڕدرێنەوە کە بەڕاستی ئاشقی مالینا دەبێت بە کۆمەڵێ هەستی تێکەڵ لە خۆشویستی، سێکسی، گەورەبووندا خەریکە ڕاستیەکانی کۆمەڵگە دەبینێت و لە ژیان تێدەگات، نموونەیی خۆشەویستیەکی بێمەرج، بۆ ئەوانی تر مالینا سەرچاوەی بیرە سێکسی و شەهوانیەکانیانبوو بەڵام بۆ ڕیناتۆ وەک خەونێک وابوو وەک هیرۆین ئالوودەی ببوو لە ماڵەوە لە قوتابخانە لە خەون و خەیاڵیدا بەردەوام بیری لێدەکرەوە شەوان لە ماڵەوە ڕای دەکرد لە کونێکی ماڵەکەیەوە چاودێری مالینای دەکرد لە مەسیح دەپاڕایەوە تاوەکو مالینا بپارێزێت تا ئەم گەورە دەبێت هاوسەرگیری لەگەڵ دەکات، بەچاوی پڕگریانەوە بینی مالینا لە ماڵەکەی خۆیدا دەسدرێژی دەکرێتەسەر بەڵام هێشتا زیاتر خۆشیدەویست، لەو ماوەیەدا ڕیناتۆی تازە پێگەیشتوو حەزە سێکسیەکانی دەگەنە لوتکە هەموو شەوێک بەخەیاڵی مالیناوە ڕەحەت دەبێت، باوانی تەواو نیگەران دەبن بەهۆی نەخۆشکەوتنیەوە دەیبەنە لای دکتۆر، قەشە، مەلا عەلی، تا لەکۆتایدا باوکی بەناچاری بەدەستی خۆی ئەیبات بۆ ماڵی سۆزانیەکان چونکە تەنها باوکی ئەزانێت دەردی چیە\nمالینای بە جەستە جوان بەڵام لە ناخەوە ئازارێکی کوشندە و دەروونێکی ڕووخاو و پڕلە بەربەرەکانێی هەڵگرتبوو بەڵام وانەزانی ئەمە کەمە چونکە ئازارە دەروونیەکان زۆر لە ئازارە جەستەییەکان کاریگەرترن لە ناوەوە هێواش هێواش دەتخۆن، مالینای هەمیشە بێدەنگ، بەڵام لە ناخەوە هاواری دەکرد و لەکۆتای فیلمەکەشدا هاوارەکەی گەیشتە لوتکە ئیتر توانای بەرگەگرتنی نەماو تەقیەوە، مالینا هەموو ڕۆژێک دەڕواتە ماڵی باوکە بەنزیکەیی کەڕەکەی و خواردنی بۆ ئامادە دەکات لەم پیاسە کورتەدا هەمیشە چاوەکانی ڕوویان لە خوارەوەیە، بەدەگمەن سەر بەرزدەکاتەوە بەڵام لەم ساتەدا ڕیناتۆ و هاوڕێکانی بەڕیز دانیشتوون تف لە دەمیاندا وشکبووە بێ ئەوەی بۆجارێکیش چاوەکانیان بتروکێنن لە تابلۆی هونەری مالینا دەڕوانن، پیاوەکان هیچ شتێکیان بیرنامێنێ باسەکە دەبێتە باسی مالینا جوانترین سمتی چارۆچکەکە! هەموویان خۆیان دەنواند لە بەردەمیدا و ماستاویان بۆدەکرد بەڵام لەپشت ئەم ڕەفتارانەوە یەک دنیا خەیاڵی بۆگەن خۆیان حەشاردابوو، هەموویان تەمەنای ئەوە دەکەن شەوێک لە باوەشیدا ڕۆژ بکەنەوە بەڵام هێشتا مالینا لەشفرۆشە و ئەوانیش پیاوانی خانەدان و باش! ژنە زۆربڵێ و دزێوەکانی تریش پڕ لە هەستی ئیرەیی بەرامبەر ئەو جوانیە و ڕقێکی لەڕادەبەدەر بەرامبەری بەهۆی ئالودەبوونی پیاوەکانیان پێوەی بە داوێنپیس ناوی دێنن و بوختانی بۆ دەکەن نازانم ئەو هەستە چۆنە لەوانەیە تەنها مێینەکان خۆیان لەو هەستە تێبگەن، هیچی پێنافرۆشن دەڵێن لە ژێرئاسمانی خودادا تۆ نابێت هەناسەبدەیت بەڵام مالینا هێشتا بێدەنگە، ئەی هاوار چۆن دەتوانن ڕقتان لە جوانی بێت! بەکورتی لەو ساتەدا شار دەخرۆشا، هەمووان چاوەڕوانی تێپەڕینی مالینابوون، کاتی خۆی گۆرانیەکی کاروان کامیل هەبوو (ئێوارەیە و دەمەگەڕێ شەقامەکان مەهەژێنە) کە کلیپەکەی چەند دیمەنێکی ئەم فیلمەیان بۆ دانابوو بەجدی ئەو گۆرانیە ڕێک ئەڵێی تایبەت بەو چرکەساتە وتراوە\nهەواڵی مردنی مێردەکەی و پاشان پشتتێکردنی باوکی بەهۆی قسەوقسەڵۆکەکان و دواتریش مردنی ئەوەندەی تر بارودۆخی مالینایان خراپترکرد، ئیدی ناوی مالینا بەتەواوی زڕاوە و کەس ئامادەنیە شتی پێبفرۆشێت، ئیتر لێرەوە مەرامە گڵاوەکان دەردەکەون هەرکەس ئارەزووی لێبێت دەچێت بۆ ماڵەکەی و لەبەرامبەر بڕێک خواردندا ئیشی خۆی دەکات، دوای جەنگ ژنانی شارۆچکەکە بە بیانووی ئەوەی لەگەڵ داگیرکەران خەوتووە پاش لێدانێکی زۆر قژی مالینا دەبڕن و ئەویش بەناچاری شارۆچکەکە بەجێدێڵێت، لێرەدا شتێ تر بڵێین لەسەر جوانیەکەی کاتێ هەمووان پشتیان لێکرد جوانیەکەی و جەستەیی نانی بۆ پەیداکرد، بیرلەوە ئەوە بکەنەوە ئەگەر مالینا ژنێکی ئاسایی بوایە؟ ئایە ڕیناتۆ ئاوا شێتی دەبوو؟ خۆ ئەگەر بەڕاستی و لەسەرەتاوە لەشفرۆشیش بوایە ئاوا هەمووان قسەیان لەسەر دەکرد؟ \nپاش ماوەیەک مێردەکەی دەگەڕێتەوە و نەمردووە تەنها دەستێکی پەڕیوە بە جەستە و دەروونێکی ماندووەوە وێڵی هاوسەرە نازدارەکەیەتی بەڵام کەس ڕووی ئەوەی نیە ڕاستیەکەی پێبڵێ! کەس ناوێرێ بڵێت ئێمە دەستمان نابووە قوڕگی بۆیە ئێرەی جیهێشت، کەس ناوێرێ بڵێت ئێمە بەزۆر کردمان بە سۆزانی، پاشان دەچێتە بەرامبەر یەکێک لە سەرکردەکانی حیزبەکەی و پرسیاری لێدەکات ئەویش دوای بێڕێزییەکی زۆر لێشیدەدات، ئیتر تێئەگات چەند کەربووە کە قوربانی بۆ ئەمانەداوە و ئێستا ئەمانە خۆیان بە پاڵەوانی جەنگ دەزانن، تێئەگات نیشتیمان هی پیاوانی سیاسی و ئاینیە ئەویش تەنها پارچەیەکی شەتڕەنجە وەک ئەنتوان چیخۆف دەڵێت: هەرگیز مەیدانی جەنگییان نەبینیوە بەرهەمخۆرەکانی دوای جەنگ\nهەرچی ئاوی ڕوبارەکانە لەدەممدا جێی دەکەمەوە و دەیکەم بەتف لەونیشتیمانەی دەکەم کەمن لەپێناویدا بوومە قوربانی و دوای من دڵی دایکمی تێداشکا و تۆشی تێدابوویت بە سۆزانی\nدواتر ڕیناتۆ بە نامەیەک هەموو ڕاستیەکان بۆ هاوسەرەکەی مالینا باس دەکات و شوێنەکەشی پێدەڵێت، هاوسەرەکەشی دەڕوات بەدوایدا و دوای ساڵێک دەگەڕێنەوە، ئەمجارە هەموو خەڵکی شارۆچکەکە سەریان سوڕماوە ئەی هاوار لە بەهێزی ئەم ژنە چۆن توانی بگەڕێتەوە وە هەموویان بە چاوی ڕێزەوە تەماشای دەکەن و مامەڵەیان ئاسایی دەکەنەوە لەگەڵیدا، بەڵام هەڵەیت وابیرنەکەیتەوە هۆکاری گۆڕانی ڕەفتاری ئەوان بەهێزی مالینابوو نا تەنها ئەوەیە ئەمجارە لەگەڵ مێردەکەیدایە ئەوان وابیردەکەنەوە بەهێزی و ڕەوشت و شەرەفی ژن تەنها بەستراوە بە پیاوەوە، بەڵێ هەرئاوا ئێستا وەک شاژن دەیبینن، کۆتای فیلمەکە بەکورتی پێمان دەڵێت ژیان بەردەوامە"
  },
  {
    "id": 269,
    "p": 269,
    "idPoster": "https://lh3.googleusercontent.com/g-5lMlH9YfVkyjbqRqUIOrWjQIoNJmiJBfhMgEfFGUkE6gPJx_J9HPAPhBaajfD4Zk92NBrYp89dBh1-6FOkRkfk6dao8-R0NikUGqsnPHrYP1djQTbTjySeRAy6cBYkQ0GrqOsE1A=w2400",
    "memberNameEnglish": "brwa-yasin",
    "typeFilm": "film",
    "title": "Breaking The Waves(1996)",
    "photo": "Breaking.jpg",
    "writingN": "بڕوا یاسین",
    "nameF": "شکاندنی شەپۆلەکان ١٩٩٦",
    "description": "\nبەڕای من بینەری سینەما(فیلم)، چەندە فیلم ئەزموون بکا، چەندە جیاواز تاقیبکاتەوە، ئەوەندە سەلیقە و شێوازی چێژبینینی دەگۆڕێت.هەرچەندە زۆرێک لە ئێمە بینەری فیلم بووین بێ ئەوەی مەبەستێکی دیاریکراومان هەبێت، بەڵام لە دواتردا ئامانجێک دەدۆزینەوە، یاخود مەبەستێک دیاری دەکەین کە ئەمەش کاریگەری بەشێک لە فیلمەکان دەردەخا بەسەر بینەر. فیلمەکانی دەرهێنەر لارس ڤۆن تریەر؛ ئەزموونێکی تووندی واقیعی بە سەیرکەر دەبەخشن\nهەرچەندە ڤۆن تریەر لە دوای فیلمی (دۆگڤیڵ ٢٠٠٣) گۆڕانکارییەکی تەواو بەسەر شێوازی فیلمەکانی هات بەڵام لە دۆگڤیڵ بەرەو دواوە بەشێک لە فیلمەکانی زۆر دانسقە و نایابن\nیەکێک لەم فیلمانە کە سەر بە ستایڵ یاخوود شێوازی(دۆگما ٩٥)ـە١، فیلمی (شکاندنی شەپۆلەکانە) کە زۆر بە ئاسانی دەتوانی تێبینی شێوازەکە و دەسەڵاتەکەی بکەی بەسەر فیلمەکەدا\nچیڕۆکی فیلمەکە دەتبەستێتەوە بە کاراکتەرێک، کەسێکی پاک و ناخ جوان کە زۆر پێویست بە خۆشەویستی و هاوژینە. فیلمەکە لە حەفت پارچە و پاشکۆ پێک دێت وەکو پیشەی هەمیشەیی ڤۆن تریەر، کە لە هاوسەرگیری نێوان کاراکتەری سەرەکی 'بێس' لەگەڵ خۆشەویستەکەی 'یانن' دەستپێدەکات\nفیلمەکە تیشک دەخاتە سەر ئەوین و ئازارەکان  و هەر بە گشتی 'بێس' کە دەبێتە قوربانی خۆشەویستی و پاکی خۆی، فیلمەکە پیشاندانێکی تەواو دینیش لەخۆدەگرێت و پەیوەندی نێوان خودا و 'بێس' هەر لەسەرەتاوە تێبینی دەکرێ\nلارس لە کتێبێکی خۆیدا ئاماژەی بەوە کردوە کە فیلمەکە لە چیڕۆکێک یاخود ڕۆمانێک وەرگرتەوە بەناوی(دڵی زێڕین) کە باس لە کچێک دەکا ئامادەیە هەموو شت ببەخشێ لە پێناو خۆشەویستەکەی، ئەم چیڕۆکە کاریگەری بەسەر سێ فیلمی ناوبراو هەبووە و یەکێک لەمان چیڕۆکی بێس بوو\n*١ دۆگما ٩٥ ئەم شێوازە لە ساڵی ١٩٩٥ داهێنرا لەلایەن دوو دەرهێنەر(لارس ڤۆن تریەر، تۆماس ڤینتەربێرگ)، کە خاوەن کۆمەڵێک یاسا و تایبەتمەندی خۆی بوو، ئامانج لێی زیاتر بە واقیعی کردنی فیلمەکان بوو بەڕای خۆم، وەکو هەندێک لە یاساکانی ئەوەیە کە دەبێت بە کامێرای دەستی وێنەبگیرێ وە فیلمەکە لە ئێرە و ئێستادا ڕووبدا..... تاد"
  },
  {
    "id": 270,
    "p": 270,
    "idPoster": "https://lh3.googleusercontent.com/YnAgh7oQNCLMu1c4_DqX2qzkOvBJiIlUAS-q2TFHY3fN6PSQXqFKBx2gYYKu3CC7Rn6xSlGEUtt4Ya8YPrgE4dzxzIoxSThYQO7bECAMj6MY10I8lrE0KxQ0St9AP9oy3wEzLPbpYQ=w2400",
    "memberNameEnglish": "brwa-yasin",
    "typeFilm": "film",
    "title": "Dial M For Murder(1954)",
    "photo": "Dial.jpg",
    "writingN": "بڕوا یاسین",
    "nameF": "پەیوەندی کردن بەبکوژ بۆ کوشتن ١٩٥٤",
    "description": "\nزۆربەمان وتە بەناوبانگەکەی هیچکۆک'مان بیستووە، کاتێک دەڵێت:بۆ دروست کردنی فیلمێکی باش پێویستت بە سێ شتە، ئەوانیش سیناریۆ، سیناریۆ و سیناریۆیە\nئەم وتەیەی خۆی لەسەر زۆربەی فیلمەکانی جێبەجێ دەبن، جگە لەوەی سیناریۆی فیلمەکانی زۆر پتەو و بەهێزن، پڕن لە وردەکاری سەیریش. فیلمی(Dial M for Murder)خاوەن سینارۆیێکی زۆر نایاب و وردە، زۆر بە سەیری بە فیلمەکەت دەبەستێتەوە\nوەکو بەشێک لە فیلمەکانی دەرهێنەر، سینەماتۆگرافی یارمەتیدەرێکی زۆر باشە بۆ بینەر. کاستێکی زۆر کارامە و وەکو هەمیشەش خانمە ئەکتەرێکی دڵڕفێن. چیڕۆکی فیلمەکە باس لە هەوڵی کۆنە یاریزانێکی تێنس دەکا بۆ کوشتنی خێزانەکەی، دوای ئەوەی بۆی دەردەکەوێ کە خێزانەکەی لەگەڵ کەسێکی دیکە پەیوەندی دڵداری هەیە.  چیڕۆکەکە پڕیەتی لە وردەکاری زۆر ورد و وات لێدەکا کە بۆ یەک دەقەش نەتوانی هۆشت لەسەر فیلمەکە لا ببەی.  دەتوانم پلانی تاوانێکی بێ خەوش دابنێم، باشتر لە زۆربەی خەڵک، بەڵام گومانم هەیە کە بتوانم جێ بە جێی بکەم! -بۆچی نا؟!چونکە لە چیڕۆکەکاندا شتەکان بەو جۆرە دەبن کە نوسەر دەیەوێ، بەڵام لە ژیانی ڕاستی دا وا نین، هەمیشە. کارەکتەری سەرەکی فیلمەکە لە هەوڵی تاوانێکی بێ خەوش دایە، زۆر بە زیرەکانە پلان دادەنێ و ڕەچاوی گشت ئەگەرەکان دەکات. ئەم فیلمە پێویستە هەمووان بیبینن، لە ڕیزی هەرە پێشەوەی فیلمە بەچێژەکان دێت و هیچ خاڵێکی لاوازی تێدا بەدی ناکەم\nچونکە لە چیڕۆکەکاندا شتەکان بەو جۆرە دەبن کە نوسەر دەیەوێ، بەڵام لە ژیانی ڕاستی دا وا نین، هەمیشە.  کارەکتەری سەرەکی فیلمەکە لە هەوڵی تاوانێکی بێ خەوش دایە، زۆر بە زیرەکانە پلان دادەنێ و ڕەچاوی گشت ئەگەرەکان دەکات.  ئەم فیلمە پێویستە هەمووان بیبینن، لە ڕیزی هەرە پێشەوەی فیلمە بەچێژەکان دێت و هیچ خاڵێکی لاوازی تێدا بەدی ناکەم"
  },
  {
    "id": 271,
    "p": 271,
    "idPoster": "https://lh3.googleusercontent.com/jehS5hP6kxrMrX3cgonkAI08dpRh6XBHC1bSQBovYupSfwxeRNuvno1Ej8kyfZ7aDlmlYPybIjDFXiSVp5UdE2cceF5P4JJSASSHFO6sVaPOsSHLSKHKYZW3ZVTk2hamDQZsjDMvUQ=w2400",
    "memberNameEnglish": "brwa-yasin",
    "typeSeries": "series",
    "title": "Big Little Lies(2017-2019)",
    "photo": "BigLittle.jpg",
    "writingN": "بڕوا یاسین",
    "nameF": "درۆیە بچووکە گەورەکان ٢٠١٧-٢٠١٩",
    "description": "\nزنجیرەی<Big Little Lies>، کە لە تۆڕیHBOدەرچوو، بە دوو وەرز لە ساڵانی ٢٠١٧ و ٢٠١٩، وەرگێڕانی(ئاداپتەیشن) کتێبێکە و لە شێوەی زنجیرەی سنوردار(Limited Series)، دەرچوو\nزنجیرەکە باس لە چەند دایکێک دەکات، لە شارۆچکەیەک دەژین بەناوی مۆنترەی لە ویلایەتی کالیفۆرنیا، کە قوتابخانەی سەرەتایی منداڵەکانیان هاوڕێیەتیەک لە نێوانیان دروست دەکا\nزنجیرەکە هەر لەسەرەتای دەستپێکردنیەوە، ئاماژەی تاوانێکی کوشتنمان پێدەدا، کە گشت چیڕۆکی هەردوو وەرزەکە، بەگشتی خولانەوەیە لە دەوری ئەو ڕووداوە\n(مادڵێن، سەڵێست، جەین، ریناتا، بۆنی) کە لەدواتردا بە پێنجەکەی مۆنترەی بانگدەکرێن، لەکاتی ڕوودانی کوشتنەکە لە شوێنەکە ئامادەن و ئەوان تەنها پێنج کەسن کە بەڕاستی ڕووداوەکە دەزانن\nزنجیرەکە خاوەن چەندین بابەتی زۆر گرینگ و تایبەتە، وە چیڕۆکێکی زۆر باشیان هەڵبژاردووە بۆ داپۆشینی و بەرباسخستنی مەبەستەکانیان. دایکایەتی، خێزانی-کردن، بەستنەوەی پیشە و ژیان، پارە، سروشتی مرۆڤ، تەمەنە جیاوازەکانی مرۆڤ، تووند و تیژی، خۆشەویستی.... تاد زنجیرەکە ئەم باسانە دووبارە لای بینەر گەرمدەکاتەوە. لای من دووبارە پرسێکی کردەوە، کە ئایا مرۆڤ لەگەڵ لەدایکبوونیەوە شتانێک لای خەلق دەبن، کە دواتر پێی تایبەتمەند دەبێت یاخوود دوای لەدایکبوونی پێی دەدەن؟ ئایا مرۆڤ لەگەڵ لەدایکبووی خاوەن کۆمەڵێک وێستگەیە لە بوونیدا بەپێی تێپەڕبوونی کات ئەو وێستگانە دەگەشێنەوە یاخوود وێستەگەکان دروستدەبن بەهۆی دەوروبەر و خۆی؟ ئایا دەکرێ مرۆڤ بگۆڕێت؟ فاکتەری سەرەکی و ڕاکێشەر لە مرۆڤدا ویستە یاخوود حەز؟\nبیرۆکەی مرۆڤ پێرفێکت نییە، زۆر بە تووندی بە زنجیرەکەوە دیارە، خەون بینین و لەدوورەوە سەیرکردنی مرۆڤی مۆدێرن و پڕ کێشەیە بۆ کامڵ بوون. پێم خۆشبوو کە ئەو ئەزموونەم لەبینینی ئەم زنجیرەیەدا توانی زۆر شتم بیربێنێتەوە و کاردانەوەی من بەرامبەری زۆر بە پۆزەتیڤانە دەبینم.زنجیرەکە لە کاتاگۆری خۆی کە زنجیرەی سنووردارە توانیویەتی چەندان خەڵاتی ئێمی و گۆڵدن گڵەب بە دەست بێنێ. خاوەن کاستێکی زۆر باشە کە هەریەکە لە(نیکۆڵ کیدمن، ریسی وێذەرسپون، لۆرا دێرن، مێرڵ ستریپ.....) پێک دێن\n\n\n\n\n\n"
  },
  {
    "id": 272,
    "p": 272,
    "idPoster": "https://lh3.googleusercontent.com/ho1UwyAIix0sGKFaiYqTMp4DA3VQYoXWhoueNyUrFfUZbf8BTO1EhiIt9XHzufRyg8Doi0_4QuHL5ni-257uU54hgPU1nsajoLL62rbGS5qGniX3uzU75aNUtM6G77JYIRaZJcqJ7A=w2400",
    "memberNameEnglish": "brwa-yasin",
    "typeFilm": "film",
    "typeTop": "top",
    "title": "The Elephant Man(1980)",
    "photo": "TheElephantMan(1980).jpg",
    "writingN": "بڕوا یاسین",
    "nameF": "پیاوی فیل ١٩٨٠",
    "description": "\nچیڕۆکی ژیانی 'پیاوی فیل' کە گێڕدراوەتەوە بەچەندەها شێوەی جودا، ئەستەمە نەتوانێ وات لێ بکا هەست بەو ناخۆشی و دەردەسەریە بکەی کە ئەو پێیدا ڕۆیشتووە\nدروست بوونی ئەو جیاواز بوو لە هەموو مرۆڤێک کاتێک فیلێک هێرشدەکاتە سەر دایکی لە چوارەم مانگی دووگیانی؛ ئەوە دەبێتە هۆی لەدایک بوونی یەکێک لە مرۆڤە زۆر سەمەرەکان، کە بەداخەوە دوای مردنیشی ئەوەی لە جەستەی مایەوە هەر وەکو (ئەنتیک) پارێزگاری لێ کرا\nدوای لەدایک بوونی 'جۆسێف مێرێک' هێواش هێواش جەستەی دەگۆڕا، شێوەی فیلی وەردەگرت لە بەشێک لە لەشی، کە ئەوە دەبێتە هۆی ناخۆشیەکانی سەرەتای مناڵی ئەو\nبە درێژایی ژیانی ڕووبەڕووی ناخۆشی ئێجگار زۆر دەبێتەوە لەبەر شێوەی؛ زۆر کەس لێی دەترسان، بێ هاوڕێ بوو، نەیدەتوانی پەیوەندی لەگەڵ هیچ ئافرەتێک دابنێت، تووشی سوکایەتی ئێجگار زۆر بوویەوە وە گەورەترینیان ڕەت کردنەوەی بوو بەتەواوەتی لەلایەن مرۆڤایەتی\n:جۆسێف لە شیعرێک دا خۆی دەڵێت\nTis True My Form Is Odd  But Blaming Me Is Blaming God Could I Create My Self A New I Would Not Fail In Pleasing You\nبەواتای ئەوەی کە خودا بڕیاری لەسەر شێوەی ئەو داوە و گەر بە دەستی خۆی بوایە بێگومان وا نەدەبوو\nیەکێک لە وەرگێڕانەکان بۆ چیڕۆکی جۆسێف؛ فیلمەکەی دەرهێنەری مەزن 'دەیڤد ڵینچە' کە هێشتا لەسەرەتای کارکردنی بوو بەڵام توانی فیلمێکی زۆر نایاب پێشکەش بکات، بەشداری کرد لە نوسینی سینارۆکەش، کە بەخۆشحاڵیەوە کاستێکی زۆر نایابیشی لەبەر دەست بوو\nچیڕۆکی فیلمەکە کە ناوێکی جیا بۆ جۆسێف بەکاردێنن ئەویش بەهۆی ئەوە بوو کە ئەوان لە سەرچاوەیەکەوە وەریانگرتبوو کە بەو شێوەیە ناوی هێنرابوو.  فیلمەکە تیشک دەخاتە سەر ژیانی 'جۆن' (جۆسێف)  لە بیستەکانی تەمەنیدا، کە بە بێ بەزەییانە لەلایەن خاوەنەکەی مامەڵەی لەگەڵ دەکرێ (کە جۆنی وەکو شتێکی سەمەرە و ئەنتیک بەکاردەهێنا بۆ دەستخستنی پارە) .  کاتێک دکتۆر فرێدریک 'جۆن' دەدۆزێتەوە دەیبات بۆ نەخۆشخانە بۆ ئەوەی پیشانی دکتۆرەکانی بدا، ئەمەش دەبێتە خاڵێکی نوێی دەستپێک بۆ جۆن.  ئەم فیلمە و ژیانی جۆسێف بە گشتی دەتوانێ کاریگەری جوان لەسەر مرۆڤ جێبێڵێ\nپێمان پیشان دەدا کە مرۆڤێک چەندی ئازار چەشت بەهۆی شتێک کە لەژێر دەستی خۆی نەبوو، چەندی ئازار چەشت تەنها بۆ ئەوەی بە مرۆڤ قبوڵ بکرێ\n:وەکو خۆی لە بەناوبانگترین دیالۆگی فیلمەکەدا دەڵێ\n!من فیل نیم\n!من ئاژەڵ نیم\nمن !مرۆڤم"
  },
  {
    "id": 273,
    "p": 273,
    "idPoster": "https://lh3.googleusercontent.com/YjcXScECIHB6bjav-P-UaLOpDRVI06hzxZagDhSRDTZ2E9BAKf8SSklYjzj0-t255QKAxC5vClSGrwUwEIGdCjGaLeW26VaVY3pRRYFIT8AoBYy_y48eEjsot-0s84WkvS7PUyAKTg=w2400",
    "memberNameEnglish": "brwa-yasin",
    "typeFilm": "film",
    "title": "Rope(1948)",
    "photo": "Rope(1948).jpg",
    "writingN": "بڕوا یاسین",
    "nameF": "پەت ١٩٤٨",
    "description": "\nهەر کردارێک کە مرۆڤ ئەنجامیدەدا، هۆکارێک و/یان پاڵنەرێک بەرەو ئەنجامدانی دەبا\nپاڵنەرەکان دەکرێ مرۆڤ بزانێت چین وە هەندێک پاڵنەر بۆ بەشێک یان بۆ زۆرینەی مرۆڤ نەزانراوە، واتا بێ ئاگادار بوو لەوەی بۆچی کارەکە ئەنجامدەدەی\nدەکرێ زۆر شت هەبن کە وا لە مرۆڤ بکەن کوشتن ئەنجامبدات، بێگومان سەیرترینیان؛ چێژە. چێژ وەرگرتن لە ئەنجامدانی تاوان بەتایبەت کوشتن، مرۆڤ لە زۆربەی بەهاکانی دادەبڕێنێ. کاتێک مرۆڤ باوەڕی بە بەها نییە وەکو شتێکی جێگیر، یاخوود با بڵێین لای ئەو پرەنسیپەکانی ئەخلاق شتێکە مرۆڤ دایناوە، ئەوا ئەو کات ئەو دەتوانێ خۆی ئەو بەها و ئەخلاقانە دابڕێژێتەوە یاخوود نەچێتە سنووری هیچ جۆرە داڕێژراوێک، کە دەبێتە هۆی دروست بوونی وێرانە و بەڕەڵاییەک کە تاکە چارەسەریش هەر دەبێ گەڕانەوە بێ بۆ بەها جێگیرەکان، کە بەڕای من کاتێک یاساکان و پرەنسیپەکانی ئەخلاق جێگیر و تەواون ئەو کاتەی گەڕاینەوە بۆ خوا، یاخوود دەکرێ ویژدان یان مرۆڤیش چەند بەهایەکی جێگیری هەبێ کە لە زکماکەوە خاوەنیەتی یانیش بە تێگەیشتن پێی دەگا. ئەوە ڕای منە لەم ساتەی کە نوسیم، پێشم وایە کە دەکرێ تێگەیشتنێکی تەواو هەڵە بێ\nتاوانی بێ خەوش Perfect Crime : هەر لە ناوەکەیەوە دیارە، کە بەمانای تاوانێک دێ بێ ئەوەی بزانرێ لەلایەن ئەنجامدەرەوە ئەنجام دراوە، تاوانبار بێ هیچ سزایێک و ئابڕووچوونێک ڕزگاری ببێ\nلە فیلمی(حەبل ١٩٤٨) دوو گەنج لە هەوڵی ئەنجامدانی تاوانێکی بێ خەوشدان، وەکو هونەرێک لە ئەنجامدانی ئەو تاوانە دەڕوانن.  دوای کوشتنی قوربانیەکە خانەوادە و هاوڕێ و خۆشەویستەکەی بانگێشت دەکەن بۆ هەمان ئەو جێگایەی کە تاوانەکەیان ئەنجامداوە(کە بەشێکە لە پلانەکەیان)\nفیلمەکە لە دەرهێنانی هیچکۆکی بلیمەتە، وە زۆر بە نایابی کاری بۆ سیناریۆ و وێنەگرتنی فیلمەکە کردوە، کە گشت فیلمەکە بە یەک دیمەنی(One Shot) وێنەگیراوە کە شتێکی دەگمەن و زۆریش سەرنج ڕاکێشە بۆ بینین"
  },
  {
    "id": 274,
    "p": 274,
    "idPoster": "https://lh3.googleusercontent.com/sQ8Xh8EKZeOUSx4fJ_hAOs3Kz2OK2pwYH_o210WL-IW51kpHv98M6OfSK8h6QX1kGVik3t8Wu6r34voo2V-9rbw3DdlXyQWeylZW81-SOTaJIg0fr-3hrqyYKlXBJsHuPxVkXHfnXg=w2400",
    "memberNameEnglish": "brwa-yasin",
    "typeFilm": "film",
    "title": "Annie Hall(1977)",
    "photo": "AnnieHall1977.jpg",
    "writingN": "بڕوا یاسین",
    "nameF": "ئانی هۆڵ ١٩٧٧",
    "description": "\nکاتێک سەیری فیلمێک دەکەیت؛ بەو وێنانەی دێنە پێشت، ئەو هێمایانەی کە تێیدا بەکاردێن، جیاوازی گێڕانەوەی چیڕۆکەکەی، تێکەڵکردنی فیلمەکە بە بابەتی تری سەرنجڕاکێش، تێر بابەتکردنی فیلمەکە کە وا بکات بابەتی سەرەکی ڕوونتر بگات، ئەمانە گشتی دەرخەری زیرەکی و خۆشەویستی دەرهێنەرە بۆ فیلم و دروستکردنی\nئەو دەرهێنەرانەی کە بینەرێکی باشی فیلمن بەتایبەت بینەری فیلمی باشن بێ گوومان کارامەترن لەوانەی کە دیدگایان لە چوارچێوەیەکی کورتردا کۆکردۆتەوە. وددی ئاڵن؛ دەرهێنەر و ئاکتەر، لە ساڵی ١٩٧٧ بە دەرهێنان و نواندی لە فیلمی (ئانی هۆڵ) ڕێچکەی فیلم دروستکردن و ڕووانینی بۆ فیلم دەگۆڕێ، هەرچەندە فیلمەکە لای خۆی ئەوەندە خۆشەویست نییە بەڵام خەڵکی بە پێچەوانەوە بە یەکێک لە باشترین فیلمەکانی ناوبراوی دادەنێن ئەگەر باشترینی نەبێ. فیلمەکە باس لە قۆناغێکی ژیانی 'ئاڵڤی سینگەر' دەکات کاتێک پەیوەندی خۆشەویستی لەگەڵ کچێک دەبەستێت بەناوی 'ئانی هۆڵ'.  فیلمەکە لەم قۆناغەدا زیاتر چڕ دەبێتەوە بەڵام گەر بە فراوانتر سەیری بکەین باس لە ژیان بەگشتی دەکات هەر لە منداڵیەوە تا مردن. کاراکتەری سەرەکی فیلمەکە کەسێکی ڕەشبینی-کۆمیدیە، کە بەڕای من ئەو پەیوەندیەی کە لە نێوان خۆی و بینەر دروستی دەکات لەو پەیوەندیە گرینگترە کە لەگەڵ 'ئانی هۆڵ' دروست دەبێ\nبینەر لەکاتی سەیر کردنی ئەم فیلمە هەست بە بوونی خۆی دەکات لەوێ، هەست پێدەکات کە وەکو گەشتیارێکە، بەناو نیویۆڕکدا دەسوڕێتەوە و لەگەڵ 'ئاڵڤی' دەبێتە هاوڕێ، کە سینەماتۆگرافی فیلمەکە زۆر بەجوانی یارمەتیت دەدا هەست بەبوونی خۆت بکەی وە لەسەرووی هەمووشەوە 'ئاڵڤی' چەندین جار دیواری چوارەم دەشکێنێت و قسە ڕێک بۆ بینەر دەکات\nدوای تەواوبوونی وێنەگرتنی فیلمەکە کە دەکرا فیلمێکی سێ کاتژمێری لێ دروست ببێ، وددی ئاڵن هەڵدەستێ بە بڕینی چەندان دیمەنی فیلمەکە و ناوەکەی لە (Anhedonia)گۆڕا بۆ (Annie Hall)  کە ناوی یەکەم بەمانای نەبوونی توانای چێژبینینە، وە هۆی گۆڕینی ناوەکە زیاتر جەخت کردنەوە و کاریگەر بوونی ڕووداوەکانە بە 'ئانی هۆڵـ'ـەوە.  پەیوەندی 'ئانی هۆڵ' لەگەڵ 'ئالڤی سینگەر' گەشە بە هەردوو کاراکتەر دەدا لە فیلمەکە، بەجۆرێک کە دەگەینە کۆتایی فیلمەکە 'ئانی' بەتەواوەتی گەشەی سەندووە و ئەستەمە بتوانین بەراوردی بکەین بە 'ئانیـ'ـیەکەی سەرەتا. پەیوەندی ئەم دووانە نموونەیەکی جوان پیشاندەدەن دەربارەی سروشتی گشتی پەیوەندیەکان، وە ئەزموونێکی تەواو ڕاستەقینە دەخەنە ڕوو چونکە پێشتر هەردوو ئاکتەرەکە لە ژیانی ڕاستیدا پەیوەندییان هەبووە. 'ئاڵڤی' هاوشانی ئێمە، ئەو پرسیارە دەکات کە بۆچی دەبێت گشت پەیوەندیەکان بەرەو کاڵبوونەوە بچن؟ ئایا بەڕاستی سرووشتی مرۆڤ ئامادەی بوونی پەیوەندیەکی ئەبەدیە؟ \nفیلمەکە خاوەن پێنج خەڵاتی ئۆسکارە و لە لایەن ڕەخنەگران و خەڵکیشەوە پێشوازیەکی بێوێنەی لێکرا. فیلمێکی پڕ بابەتی و زۆر واقیعی و کاریگەر، نەک تەنها بۆ بینەر بەڵکو بۆ وددی ئاڵن و تەواوی سینەما، فیلمێک بینەر بەژدارە تێیدا، شایستەی چەندین جار بینین و سەرنجدان و نوسینە دەربارەی"
  },
  {
    "id": 275,
    "p": 275,
    "idPoster": "https://lh3.googleusercontent.com/ovxVNPWdT8IDbuh-Ltz9T7YfzvkbwCohZTT5cy7NKQ_3_8tSDhX8JTtM3halWKZEHHlEki-QBA5eQaqrQFEeHhSE30mVdw9qEk28WMCvPjmhClV0s0q2WEwmt7Uryf57JYmp2ChoQA=w2400",
    "memberNameEnglish": "brwa-yasin",
    "typeFilm": "film",
    "typeTop": "top",
    "title": "Kill Bill Vol.1 /2(2003)",
    "photo": "KillBillVol.jpg",
    "writingN": "بڕوا یاسین",
    "nameF": "کوشتنی بیڵ ٢٠٠٣",
    "description": "\nکوشتنی بیڵ ٢٠٠٣\nسینەمای تارانتینۆ! سینەما توند و خوێناویەکەی تارانتینۆ چەند فیلمێکی پوخت و خێرا لە خۆ دەگرێ کە وا لە بینەر دەکات دابنیشێ بە دیارەیەوە و چێژ لە دیمەنە جووڵاوەکانی ببینێ.  گەر بێت و بچینە باکگراوندی ئەو پیاوەوە دەبینین کە حەزی ئەو بۆ دروستکردنی فیلم لە سەیرکردنی فیلمەوە هەڵقوڵاوە. وە هەردەم خۆشەویستی تارانتینۆ بۆ فیلم لەناو فیلمەکانی بەدی دەکرێ، کاتێک دەبینین چۆن دیمەنی فیلمی تر ئاوێتەی فیلمەکانی خۆی دەکات.  ئەو ڕێگایەی ئەو لە فیلمەکانی پەیڕەوی دەکات زیرەکی ئەو دەردەخەن، کە چۆن دەتوانێ وات لێ بکا چێژ لە دیمەنێک وەربگری کە هەمان دیمەن بخرێتە ژێر دەستی دەرهێنەرێکی دیکە بەو جۆرە تامی نابێت.  ئەو بە دڵی خۆی شتێک دەخاتە پێشمان ناچاریشمان دەکا بە خواردنی. لێرەدا حەز دەکەم بوەستم لەسەر فرانچایزی:(Kill Bill). فیلمە کەم خۆشەویستراوەکەی تارانتینۆ، کە وەرگیراوە لە ئەفسانەیەکی یابانی بەناوی(The Bride).  هەرچەندە باسی ئەو هەستە بکەم کە ئەو فیلمە پێی دام هەرگیز بێ وشە نامێنم.  ئەوەش مەبەستی تارانتینۆیە، ئەو هەستی بینەر دەخاتە ژێر گاریگەری هێزی عەقلی خۆی\nهەر لە سەرەتاوە کە گوێت لە ناوی ئەو فیلمە دەبێ خێرا خەیاڵت دەڕوا بۆ لای ئامانجی فیلمەکە؛ کە کوشتنی بیڵە، بەڵێ ئەوە ڕێک ئامانجی فیلمەکەیە.  تۆڵەسەندنەوەی 'بلاک مامبا' ، کاتێک زۆر بە بێ بەزەییانە لە ڕۆژی هاوسەرگیریەکەی بە جلی بوکێنیەوە دۆزەخی پێ نیشان درا لەلایەن سەرۆکەکەی کە کۆنە خۆشەویستیشی بوو.  چیڕۆکی فیلمەکە پڕ وردەکاری و کارەکتەر و دیمەنی زۆر نایابە. دەرهێنەرە ناپەسەندەکە ڕێگای هێنانەوەی سەروەری 'کییدۆ'ی بە خوێن و میوزیک و هونەری زۆر نایابی شەڕکردن سواق داوە. ئەو دەیەوێ گەشتەکەت پێ نیشان بدا و ئامانجی کۆتایی لای زۆر گرینگ نیە. چۆنیەتی گێڕانەوەی چیڕۆکی فیلمەکە پارچە پارچە کراوە و شێوازێکی ئارامترە بۆ بینین\nئەوەی زۆر سەرنجی ڕاکێشام بە تایبەتی لە بەشی دووەمی فرانچایزەکە ئەوە بوو کە دیمەنی زۆر سادە بە تەکتیکێکی زۆر بەرز نیشاندرا. بەهۆی میوزیک یان کامێراوە تارانتینۆ دەتوانێ بڕینی سێوێک بکا بە دیمەنێکی سەرنج ڕاکێش"
  },
  {
    "id": 276,
    "p": 276,
    "idPoster": "https://lh3.googleusercontent.com/7-fGXKwEgCza1M_6a_-mFahK6KKhmvP_iXrX2lDPSgPbUhJxz9KqNtIu1klrB1vhNVvuKpGMjZl-jDK-_1fD6pP8qdeEvyPFaJX27jbiu4WLYKE__T38Yivq11yWEuZwjeBQ5fIe4A=w2400",
    "memberNameEnglish": "brwa-yasin",
    "typeFilm": "film",
    "title": "The Wrestler(2008)",
    "photo": "TheWrestler(2008).jpg",
    "writingN": "بڕوا یاسین",
    "nameF": "زۆرانبازەکە ٢٠٠٨",
    "description": "\nلە نێو وەرزشەکاندا، ئەو وەرزشەی کە زۆر بەچاوێکی جیاوازەوە سەیر دەکرێت: زۆرانبازیە. بێگومان ئەوانەی ئێمە لەسەر شاشەکان دەیبینین، زۆربەیان نمایشن و پێشتر پلانی بۆ دانراوە، بەڵام ئەوە تەواوی وێنەکە نییە و زۆربەی بینەران ئاگاداری پشتەوەی نمایشەکان نین، کە چی ڕوودەدات، زۆرانبازن و بەڕێوبەرانی نمایشەکە چی دەکەن بۆ ئەوەی یاریەکان ئەنجامبدرێن. قسەیەکی باو هەیە لە زۆرانبازیدا، کەدەڵێ: کاتێک زۆرانبازان پێ دەخەنە ناو یاریگاکان، ژیانی یاریکردن و ژیانی خۆشیان دەخەنە مەترسیەوە. ئەو وەرزشە گەرچی سەرچاوەیەک بێت بۆ بەدەستهێنانی پارە، کانگای ڕاکێشانی دڵی هەوادارن و بەشێک لە خەڵکیە، کە ئەمە وای لە وەرزشەکە کردەوە تا ئەمڕۆش بەردەوامبێت\nفیلمی (The Wrestler 2008)، باس لە کۆتایی ژیانی یاریکردنی زۆرانبازێک دەکات، 'ڕاندی' لە ساڵی هەشتاکانەوە لە نمایشە نیمچە بەناوبانگەکاندا بەشداری کردەوە و توانیویەتی خۆشەویستی بەشێک لە خەڵکی بەدەست بێنێ.فیلمەکە تیشک دەخاتە سەر کاریگەری و زەحمەتیەکانی ئەو شێوازە لە ژیانکردن دەکاتەوە کە لەلایەن 'ڕاندی'ـەوە  هەڵبژێردراوە، کە نەک تەنها هەموو جەستەی تێیدا پڕ برین و ئازاربووە بەڵکو بووەتە هۆی وێرانکردنی ژیانی خێزانی و ئاسایی خۆی. ڕاندی کەسێکی شێواوی ناجێگیرە، گوێیەکانی باش نابیستن و ئامێرێک یارمەتی دەدا، وەکو خۆی دەڵێت شتی بیردەچێتەوە، لە سەروو هەموویەوە کچەکەی خۆی کە هەرگیز هەستی بە باوکایەتی ڕاندی نەکردووە ڕقی لێی دەبێتەوە، یاخود حەز ناکات بیبنێ.  فیلمەکە تۆنێکی ڕۆمانسی لاوازی هەیە لە نێوان ڕاندی و ئافرەتێک کە لە باڕێک کاردەکات، و تاکە شوێنە کە ڕاندی لێی کەمێک دڵخۆشدەبێت(جگە لە یاریگا). ڕاندی خاوەنی دوو کارە، تووشی کێشەی نیشتەجێبوونیش دەبێتەوە، وە چونکە ناتوانێ وەکو پێشتر بە تەواوتی ئامادەبێت لە نماشەکان، کارێکی پارت-تایم دەکات لە ماڕکێتێک\nلە یەکێک لە نمایشەکان دوای ماندووبوونێکی زۆر ڕاندی دەکەوێتە سەر ئەرز و جەڵتەی دڵ لێیدەدا، ئەو ڕووداوە ڕێڕەوی ژیانی دەگۆڕێ و بەجۆرێک لە جۆرەکان هەوڵی چاککردن و سارێژی برینەکانی دەدات.  فیلمێکی زۆر باش و بلیمەتانە، وەکو پیشەی هەمیشەیی دەرهێنەر دارن ئارۆنۆڤسکی(Darren Aronofsky) ، کە ئەو بەرهەمەی هیچی لەوانی دیکە کەمتر نییە بەڵکو زۆر تایبەتیشە، بێگومان ناشبێت ڕۆڵە ناوازەکەی میکی رۆڕک لەبیربکەین(Micky Rourke)، کە پاڵێوراوی خەڵاتی ئۆسکار بوو بۆ ڕۆڵەکەی"
  },
  {
    "id": 277,
    "p": 277,
    "idPoster": "https://lh3.googleusercontent.com/KYDcnAYkp6KyYw7xtYyOlpEx6p_4dvT4NDsexUQTtwtTXBS2HtU1JWRJeypeGKUZtA5LsBG4LvGMTc4OrKkDTA-pELXkKOOkGQmXxK82rHIYAhnOHB-RsMbRB7QlOs05sIArGEWJgQ=w2400",
    "memberNameEnglish": "brwa-yasin",
    "typeFilm": "film",
    "title": "The Score(2001)",
    "photo": "TheScore.jpg",
    "writingN": "بڕوا یاسین",
    "nameF": "دزیەکە ٢٠٠١",
    "description": "\nلێرەوە کارەکەی ئەکتەری مەزن و گەورە 'ماڕڵۆن بڕاندۆ' گەیشتە کۆتا خاڵ. لەم کۆبوونەوە مەزنەی ئەکتەران: ڕۆبرت دێ نیڕۆ، ئێدوارد نۆرتن، ماڕڵۆن بڕاندۆ.  ماڕڵۆن بۆ کۆتا جار بە نواندنە مەزنەکەی دڵخۆشی کردین و بە بۆچوونی من خۆری ڕۆبرت دی نێڕۆش هەر لەو فیلمەوە ئاوا بوو، (رۆبرت خاوەن چەندان فیلمی خراپ و زیادەیە کە دەکرا بەشێک نەبن لە فیلمۆگرافیای، بەڵام دەکرێ عەشقی سامان یاخوود فیلم لەناخی ئەم پیاوەدا نەمر بێ). فیلمێکی بە چێژ و خاوەن کۆتاییەکی تەواو دراماتیکی\nبە گشتی فیلمەکە باس لە کۆتا کاری نیک دەکات(کە دی نێڕۆ ڕۆڵەکەی دەگێڕێ) کە دزینی پارچەیەکی بەنرخە؛ پارچە ئەنتیکێک کە لەناو یەکێک لە قاچەکانی پیانۆیەک دەدۆزرێتەوە و لە شوێنێک پارێزگاری لێدەکرێ.  جاک/بڕایەن(ئێدوارد نۆرتن) خاوەن ڕۆڵێکی زۆر گرینگە لە فیلمەکە کە ئەکتەری ناوبراو زۆر بە زیرەکانە هەردوو کارەکتەر لەخۆیدا کۆدەکاتەوە. (ماڕڵۆن بڕاندۆ)مرۆڤە تاقانەکە، لە کۆتا ساتەکانی تەمەنیدا، بە کاراکتەرێکی شیرین دەردەکەوێ\nماکس؛ سەرۆکی تاڵانەکە، دەیەوێ کۆتا هەلی خۆی تاقی بکاتەوە و وەکو نیک لە کارەکە دەربچێ. هەرچەندە فیلمەکە خاوەن ناوەڕۆکێکی بەهێز نیە بەڵام خاوەن هەیبەت و نواند و کۆتاییەکی جوانە... شایەنی بینینە"
  },
  {
    "id": 278,
    "p": 278,
    "idPoster": "https://lh3.googleusercontent.com/4I9bUz4Kts8aRz95pYZWodxsxIcqrzAaNbe398NxEXf6fSeuyh91y-mGBFKYZn3q7_gAZmMX7cADdqFfUb-S_-pYWabf3NQDZUC02hK15HUm8BFu-GE5ZHVa5Q8X4j_wkwnHXl8D3A=w2400",
    "memberNameEnglish": "brwa-yasin",
    "typeFilm": "film",
    "typeTop": "top",
    "title": "Serpico(1973)",
    "photo": "Serpico.jpg",
    "writingN": "بڕوا یاسین",
    "nameF": "سێرپکۆ ١٩٧٣",
    "description": "\nباوەڕ ناکەم هیچ بینەرێکی سینەمایی هەبێت، کە بۆ چەند دەقەیەکی کەمیش شێتیەکەی 'پەچینۆ' ببینێ و عاشقی نەبێ. ئاڵ-پەچینۆ یەکێک لە نایابترین و مەزنترین ئەکتەرەکانی مێژووی وێنەی جوڵاو. دوای ئەوەی دەرهێنەر (فرانسس فۆرد کۆپۆڵا) چانسی تەمەنی پێ بەخشی، کە بوو بە یەکێک لە ئەکتەرە سەرەکیەکانی فیلمی (The Godfather )، پەچینۆ دوای ساڵێک لەگەڵ دەرهێنەرێکی دیکەی زۆر مەزن یەکدەگرێ و فیلمێکی تەواو ناوازە بەرهەم دێنن\nپۆلیسێکی خوێن گەرم، کە لە منداڵیەوە حەزی زۆری بۆ ئەو کارە دەبێت، دێتە ناو شەقام و هەر لەیەکەم ڕۆژی کارکردنیەوە بە هەستێکی زۆر بە بەرپرسیارانە شوێن تاوان و پیسیەکانی شەقام دەکەوێ. فیلمەکە جەخت لەسەر ئەو ئەرکە زەحمەتە دەکاتەوە کە لەسەر شانی پۆلیسەکاندا هەیە تەنها بە هەڵگرتنی ئەم ناوە.سێرپیکۆی قژ پڕ و خاوەن ڕوخسارێکی لۆتی(شەقامی) بە شێوازێکی سەیر و مەترسیدار کارەکەکانی ئەنجام دەدا\nحەزی ئەو بۆ کارەکە بەرەو دەروازەیەکی زۆر سامناکی دەبات، ئەو پێشکەشکاری ناخی پۆلیسێکی بە ئەمەک و ڕاست و ڕەوان بوو، پێچەوانەی هەموو هاوڕێکانی لە دەزگاکەی، دژی ئەو پیسێتیە بوو کە ئەوانی تر ئەنجامیان دەدا، دەیگووت گەر تەنها بۆ ماوەیەک هەمووان کاری خۆیان بە جوانی ئەنجام بدەن ئەوا تاوان نامێنێ لەسەر شەقام. شەڕی ئەو لە پێناو بەرزبوونەوەی پلەکەی و خاوێنکردنەوەی شەقام دەبێت بە شەڕ بۆ ڕزگارکردنی خۆی و دەزگاکەی لە گەندەڵی. ژیانی تایبەتی سێرپیکۆ بەشێکی باشی پێ بەخەشراوە لە فیلمەکە، کە کەسێکە خۆشەویستی زۆری بۆ ئاژەڵان هەیە، وە لە شێوازی جل و بەرگ و سەر و سیما دا کەسێکی تەواو جیاوازە، وە خانمەکان بە هۆی بێ باکی و تووندی سێرپیکۆوە لێی هەڵدێن. فیلمێکی تەواو ڕێک و جوان وەکو کارەکانی تری دەرهێنەر، کە دواتر ئەم دووانە لە فیلمی (دوا نیوەڕۆیێکی خراپ) دووبارە یەکدەگرنەوە و شاکارێکی دیکە بەرهەم دێنن. بێ گوومان هەردوو فیلمەکە لە ڕیزی باشترین فیلمەکانی ئەکتەری ناوبراوە"
  },
  {
    "id": 279,
    "p": 279,
    "idPoster": "https://lh3.googleusercontent.com/GY9sg8aDyKxs2-ugOC_px8mt1x7MQlMlP-hbaQ5LmTbXbh2ec4Hp4xNGLxFHOtr3pgMmTrrVmhT1U66RbKMTsN99Engj7vyMnuwAKU4wPrqAS1D7IpTKdiDn_6eowD4FPGBhMEav9w=w2400",
    "memberNameEnglish": "brwa-yasin",
    "typeFilm": "film",
    "title": "You Were Never Really Here(2017)",
    "photo": "YouWereNever.jpg",
    "writingN": "بڕوا یاسین",
    "nameF": "هەرگیز لێرە نەبوویت ٢٠١٧",
    "description": "\nیەکێک لە گرینگترین بەشەکانی فیلم؛ کاراکتەرە. ئەو کەرستەیەیە کە ڕۆح دەدات بە فیلم و چیڕۆک، کە بێگومان لە فیلمدا ئەو ئەکتەرەی کاراکتەرێک بەرجەستە دەکات دەتوانێت وا لە بینەر بکات کە کاراکتەرەی لا مەزن و خۆشەویست بێت. تارانتینۆ دەڵێت؛ ئەو شتەی کە وا لە فیلمەکانی دەکات دوای چەندین ساڵی دیکە باس بکرێتەوە؛ ئەو کاراکتەرانەن کە دروستی دەکات. هەموو بینەرانیش یەکەم شت عاشقی ببن لە فیلمدا؛ کاراکتەرە. کاراکتەر چەندین جۆر و فۆرمی هەیە، وەکو مرۆڤی ئاسایی، بەڵام کاراکتەر لە فیلمدا جیاوازە واتا لەفیلمدا چۆن کاراکتەر دروست دەکەی، چۆن پەرەی پێدەدەی، چۆن خۆشەویستی دەکەی، چۆن ناحەزی دەکەیت، ئەمانە زۆری دیکەش دەوەستێتە سەر دەرهێنەر و نوسەری کاراکتەرەکە. لەڕاستیدا ئەوەی وای لە من کرد ئەم بابەتە بنوسم؛ کاراکتەری واکین فینێکس بوو لە فیلمی\nکە کەسێکی تووندی رەفتار سەیر بوو.  وە وا دیار بوو کە ڕابردووێکی زەحمەت بە سەختی ئازاری دەدات. جۆ بەکرێگیراوێکە کە بۆ چەندکارێکی نایاسایی و نهێنی ڕادەسپێردێ، کە دوو لەو کارانە یارمەتی دوو منداڵە بۆ گەڕانەوەیان بۆ لای خێزانەکانیان. کاراکتەری جۆ کە دەتوانین بڵێین تا ڕادەیەک بێ باگراوندە، دەرهێنەر بە ڵێڵی پیشانمان دەدا کە مۆتیڤ و هاندەری چین بۆ کردارەکانی؛ بەڵام هەست بە بوونی دەکەیت، جا ئەمە لە زیرەکی دەرهێنەرە یاخوود جوانی ڕۆڵگێڕانی واکین! فیلمەکە زۆر جار بینیومە کە بە شاکارەکەی مارتن سکۆرسێزی دەچوێنرێ(Taxi Driver)، بەڵام ئەمەیان ناتوانی لەگەڵ کاراکتەرەکەدا ببیتە هاوڕێ و هاوسۆز، چونکە نازانی پاڵنەری چییە یاخود ئازاری چییە.  فیلمەکە لە دەرهێنانی خاتوون (لین ڕامسێ)ـیە و لە پەرتووکێک وەرگیراوە لەلایەن (جۆناثان ئێمس) فیلمێکە بۆ من خوێندەوەی کاراکتەرێکی سینەمای باکگراوند ڵێڵ بوو، یەکێکی دیکە لەو کاراکتەرانەی کە واکین فینێکس خستیە ژیان\n"
  },
  {
    "id": 280,
    "p": 280,
    "idPoster": "https://lh3.googleusercontent.com/AL34j4Qe_s49hlKJseEix0_CU7Gx1Hphb_nqOw0wUQi44JPdDLz3CyzIvHWntMGrOjHdBTNT_6jz-7lDdz_eaVLaL1NgsSjL_N8e2SyZ14R9vzefnFkw5iIKdRh_qn3MkGTgrCkiRQ=w2400",
    "typeFilm": "film",
    "typeTop": "top",
    "memberNameEnglish": "barham-hasan",
    "title": "the prestige (2006)",
    "photo": "theprestige1996.jpg",
    "writingN": "بەرهەم حەسەن",
    "nameF": "شکۆمەندی (2006)",
    "description": "\nدەرهێنەر : کریستۆڤەر نۆڵان\n یەکەم ڕستەی فیلمەکە بەمە دەست پێ ئەکات  (ئایا بە وردی  تەماشا ئەکەیت !؟)\nچیرۆکی فیلمەکە :  باس لە ٢ ساحیری لێهاتووی سەدەی ١٩ ئەکات  بە ناوی (ئەلفرێد بۆردن و رۆبێرت ئەنجیر )کە پێکەوە نمایش ئەکەن لەگەڵ ساحیرێکی تر بە ناوی کاتەر لە نمایشێکدا کارەساتێک ڕوو ئەدا بەهۆی ئەمەوە ئەنجیر لە بۆردن توڕە ئەبێت  و جیا ئەبنەوە  هەموو روداوەکان لێرەوە دەست پێ ئەکەن ململانێی نێوان بۆردن و ئەنجیر بۆ زاڵبوون بەسەر یەک و نوێترین فێڵی سحری و هەوڵدان بۆ لە ناو بردنی یەکتریش ! \nڕەیتینگ : ٨.٥ ⭐\nخەڵات : خاوەنی ٥ خەڵات \nکاست : کریستیان بەیڵ ، هیو جاکمان ، سکارلێت جۆهانسن ، مایکڵ کەین\n*لێرەوە سپۆیڵی تێدایە *\n:شیکردنەوە\nکاتەر ئەبێتە یارمەتیدەری ئەنجیر و ئەندازیارێکیش ئەبێتە یارمەتی دەری بۆردن بەناوی  (بێرناند فاڵۆن ) هەریەکەیان بە دوای فێڵێکی نوێ ئەگەڕێن بۆ ئەوەی خەلکی زیاتر لەخۆیان خۆ بکەنەوە و لەوی تر باشتر بن و هەریەکیان ئەیانەوێی نمایشێکی نوێ بکات ئەوی تر لێی تێک ئەدات ،  بەناوبانگترین و گرنگترین نمایشیان (نمایشی گوێزراوە ) کە ساحیرەکە ئەچێتە دەرگایەکەوە دوای چرکەیەک لە دەرگایەکی ترەوە دەر ئەچێت  کە هەردوکیان بە دوو شێوەی جیاواز ئەمە ئەکەن ! ئەوەی ئەنجیر بۆردن ئەزانێ چۆن ئەیکا بەڵام ئەنجیر نهێنی ڣێڵەکەی بۆردن نازانێ بۆیە  ئۆستیلیڤیای هاوکاری ئەنێری  بۆلای  بۆردن تا نهێنیەکەی پێ بلێ بەڵام ئۆستیلیڤیا ئاشقی بۆردن ئەبێت و فێل لە ئەنجیر ئەکەن !  ئەنجیر بۆ فێلێکی تر پەنائەباتە لای زانایەکی ئەوکاتە بەناوی تێسلا بۆ نمایشێکی نوێ کە بە کارەبا ئەکرێ ئەنجیر ئەچێتە ژێر کارەباکە و دیار نامێنێ و لە لایەکی ترەوە دێتەوە ! بەڵام چۆن  کارەبا نایگرێ ؟ چۆن لە چرکەیەکا لایەکی ترەوە دێت ؟ \nنهێنی فێڵەکانیان چین ؟ ئەو پرسیارانە چین دەرهێنەر جێی هێشتوە بۆ بینەر خۆێ تێبگا ؟  ( فول سپۆیڵ )\nلە کۆتایدا دەر ئەکەوێ کە بۆردن بەتەنیا ئەو فێڵەی نەکردوە  بەڵکوو دوانەیەکن پێکەوە ئەیکەن دوانەکەشی ئەندازیار فاڵۆنی  هاوکاریەتی کە لە ئەسڵا دوانەن  و هاوشێوەن و شێوەی خۆی گۆڕیوە تەنها لەکاتی نمایشەکە هەردوکیان ئەبوون بە بۆردن \nرۆبێرت ئەنجیر ئەمرێ یا یاخود نا  ؟ (ئەمانە ئەبێت خۆت لێی  تێبگەی ڕوونی ناکاتەوە  فیلمەکە )  چەندجارێک ئەبینین ئەمرێ بەلام دواتر دێتەوە ئەمە بەهۆی ئەو ئامێرە کارەباییەی تێسڵا پێشکەشی ئەنجیری ئەکات هەرشتێ کارەباکەی بەرکەوێ کۆپی ئەبێت واتە ئەبێتە دوان  جاری یەکەم تاقی کردنەوەیەک ئەکا خۆی ئەبێتە دوان کۆپیەکەی ئەکوژێ  دواتر لە کاتی نمایش ئەکەوێتە ناو ئاوەکە و ئەمرێ  بەهۆی ئەمەوە بۆردن لە سێدارە ئەدرێ  ئەڵێن بۆردن کوشتویەتی  بەڵام ئەوەی مرد دیسان کۆپیەکەی بوو !  برا دوانەکەی بۆردن (فالۆن واتە ) ئەگەڕێتەوە  بۆ کوشتنی  ئەنجیر چونکە براکەی کوشت و ئەیکوژێ   بەلام پێش ئەوە تاقیکردنەوەیە تری کردوە (کامێراکە ئەمە پیشان نادات )  بۆیە ئەوەی ئەیکوژێت  دیسان کۆپیە تری ئەنجیر بووە !"
  },
  {
    "id": 281,
    "p": 281,
    "idPoster": "https://lh3.googleusercontent.com/Ce0EWIyrnKUEYz5asp1Yf7rD5-f-5uSGUGyuR2CS6pNk0t1U69zwAbL5_iloetpjdFr9yUTFG_dZqgvaJnlvzARxquFnh7iH7KX4gLH9lFcXnfuArAfy9UPjw287SavrEl3ivmjKaw=w2400",
    "typeFilm": "film",
    "typeTop": "top",
    "memberNameEnglish": "barham-hasan",
    "title": "OLD BOY (2003)",
    "photo": "OLDBOY2003.jpg",
    "writingN": "بەرهەم حەسەن",
    "nameF": "لاوی پیر (2003)",
    "description": "\nدەرهێنەر :پارک چان ئۆک\nلە پلەی ٦٨م دێ لە باشترین ٢٥٠ فیلمەکەی مێژوو بە پێی سایتی imdb  و ڕەیتینگی ٨.٤ ⭐  وەرگرتووە\nکورتەیەک:دوای ئەوەی بۆ ماوەی ١٥ ساڵ دەڕفێنرێت بەبێ ھیچ ھۆکار و ڕوونکردنەوەیەک. دای سوو مۆڵەتی ٥ ڕۆژی پێ دەدرێت بۆ دۆزینەوەی ئەو کەسەی کە دای سووی گرتبوو ئەگەرنا توشی چارەنوسێکی خراپتر  ( وێنەیەک لەسەر ئەمە لە کۆمێنت دا ئەنێم )\n ئەم فیلمە لەلایەن زۆربەی سایتە جیاھانیەکان و زۆربەی ڕەخنە گرانی فیلم بە باشترین فیلمی تۆڵەکردنەوە دانراوە لە مێژوودا ھەرکەسێک کە سەیری ئەم فیلمە دەکات لەبەر ئەوەی ھەموو شتەکان  نا ڕوون و ئاڵۆزن ئیتر بڕیار ئەیات بیوەستێنێت یان لایبات و دەڵێت ئەمە چی فیلمێکی گەمژانەیە  تا کۆتاییەکەی کە بۆت ڕوون دەبێیتەوە ئیتر فیلمەکە ئەوەستێنیت و بیر لە زیرەکی نوسەرەکە و ئەتخاتە شۆکێکی زۆر گەورەوە چونکە شتێکی لەو جۆرە بە خەیاڵی مرۆڤا نایەت بە جار و دوو جار تێر نابیت لە سەیرکردنی ھەر جارە و چەند وانەیەک فێر دەبیت\nشیکردنەوە : (سپۆیڵ !)\nووجین بە بەکارھێنانی خەوی مووگاناتیسی لە ھۆتێلەکە(ئەو شوێنەی دایسووی لێ سجن کردوە ) وا لە دای سوو دەکات ھیچ ی بیر نەمێنێت کە دای سوو و ووجین پێشتر ھاوڕێ بوون بەھۆی دای سوو بوو کە خوشکەکەی وو جین مردوە کاتێک ئەوانی بینیوە بۆ خەڵکی دەوروبەری باس کردوە  ئیتر و وو جین و خوشکەکەی دەکەونە بارێکی دەروونی خراپەوە کۆتایەکەی بە مردنی خووشکەکەی دێت لەلایەکی ترەوە ووجین خۆی ئاگاداری میدۆ بووە لە مناڵیەوە و ئەویشی بە خەونی مووگناتیسی وا لێ کردوە ڕابردووی بیر نەمێنێیت ئەو ھێزەش کە وای کرد میدۆ دایی سوو ی خۆش بووێت ئەویش بە ھۆی خەوە مووگناتیسیەکەوە بوو\nلە ڕاستیدا ئەو ڕووداوانە ھیچی ڕێکەوت نەبوون بەڵکوو پلانی ١٥ ساڵی ووجین  بووە بۆ تۆڵە سەندنەوە\nبۆچی ١٥ ساڵ؟\n- بۆ ئەوەی وو جین بە تەواوی شارەزای کەسایەتی دای سوو و کچەکەی بێت  پێشبینی بکات کە چۆن بیر دەکەنەوە ٢ -بۆ ئەوەی میدۆ بگاتە تەمەنێک کە گوونجاو بێت بۆ بەکارھێنانی لەلایەن وو جین نەوە٣-بۆ ئەوەی هەموو تاقیکرنەوەکانی خەوی مووگانیسیان لەسەر تاقی بکاتەوە و دڵنیا بێتەوە چوونکە هەندێک کەس کاریان تێ ناکات ٤- بۆ ئەوەی دای سوو ھەست بە ئازار بکات بۆ کوشتنی خێزانەکەی لە کاتێکدا ھەموو شتەکان وو جین کردبووی لە کۆتایشدا دای سوو بۆ ئەوەی لەو خەمە گەورە دەربازی بێت ھەوڵ ئەیات بەھۆی خەوی مووگاناتیسیەکەوە ئەوەی لە بیر بچێتەوە مێدۆ کچیەتی بەڵام کۆتا دیمەن زۆر گووماناویە چوونکە دیار نیە کە ئایا لە بیری ماوە یاخود نا بەھۆی ئەوەی پێکەنین و گریان تێکەڵ  بووە !\n"
  },
  {
    "id": 282,
    "p": 282,
    "idPoster": "https://lh3.googleusercontent.com/A-6zXRanC4DalVljCnR6vTKc0xo9RFnbxKus3fLgZ-udqRcxpm9IWDSrcDcMEfA2L_BoLHMlo_-axbqkZ_64CcTZH4fFeZk0ED2pL3C7WZSSVrdrS2xGIkFNY9WwYG8VtmKt8LEPrA=w2400",
    "typeFilm": "film",
    "typeTop": "top",
    "memberNameEnglish": "barham-hasan",
    "title": "pulp fiction (1994)",
    "photo": "pulpfiction1994.jpg",
    "writingN": "بەرهەم حەسەن",
    "nameF": "کڕۆکی خەیاڵ ( ١٩٩٤)",
    "description": "دەرهێنەر : کوینتن تارانتینۆ\n چیرۆکی فیلمەکە :  باس لە ژیانی چەن کەسایەتیەکی جیاواز ئەکات و چیرۆکی ژیانیان و ئەو ڕووداوانەی بەسەریان دێت  ئەوانیش ( دوو بکوژ ، یاریزانێکی بۆکسێن ، چەتەیەک کە پیاو و بکوژی خۆی هەیە ، هاوسەری چەتەکە ، دوو دز ) \nڕەیتینگی 8.9ی هەیە و لە ڕیزبەندی هەشتەم باشترین فیلمی مێژوو دێت بە پێی سایتی  Imdb ، تارانتینۆ خۆشی ڕۆڵی بینیوە لەم فیلمەیدا، \nکات : دوو کاتژمێر و ٥٨ خولەک\nچەشن : کۆمیدی / تاوان\nسەرەتا و کۆتای فیلمەکە جیاوازە لە سەرەتا و کۆتای چیرۆکی فیلمەکە دەرهێنەر کاتی ڕووداوەکانی  تێکەڵ کردووە\n :کاتی ڕووداوەکان بە ڕیزبەندی\nسەرەتای چیرۆکەکە ئەوکاتەیە کە بوچ (یاریزانی بۆکێسێنەکە) لە تەمەنی مناڵی باوکی مردووە ئەفسەرێکی هاوڕێی باوکی دێت کاتژمێرەکەی پێئەدات ٠ دواتر ئەوکاتەیە کە جولیس و  ڤێنسێنت (دوو بکوژەکە)  ئەچن بۆ کوشتنی چەن کەسێک  بە ئەمری واڵاس ،٠ دوای کوشتنی ٤ کەسەکە بەسەرهاتنی موعجیزەیەک کە نەمردن ئەچنە ڕێستۆرانتێک ، دوو دز ئەیانەوێ ڕێستۆرانت و  گیرفانی خەڵکەکە ببەن  ، جولی پارەیەکەیان پێ ئەدا بەڵلام وایان لێ ئەکا کۆتا کاریان بێ چونکە خۆشی دوای موعجیزەکە وازی هێنا  ٠ڤێنسێنت لەسەر داوای واڵاس لەگەڵ هاوسەری واڵاس (میا )  ئەچێتە دەرەوە ، میا بەهۆی خواردنی زۆری کۆکاین لەهۆش ئەچێ و خەریکە بمرێ ڤێنسنت ڕزگاری ئەکات  ٠واڵاس گرەوی بۆکسێن ئەکا و بە بوچ ئەڵێت خۆت بدۆڕێنە بەڵام بوچ یاریزانی بەرامبەر ئەکوژێت  و ئەیباتەوە بۆیە واڵاس ئەیەوێ بیکوژێت و دوای ئەکەوێ  ٠ بوچ سەعاتەکە ئاڵتونیەکەی لە خانوەکەی بە جێ ماوە ئەگەڕؽتەوە و لەوێ  ڤێنسێنت ئەکوژێت ٠بریندارکردنی یەکتر بوج و واڵاس ، چونە ناو دوکانی کەسێک بە ناوی ماینارد کە  هەردوکیان دەستگیر ئەکا و پەیوەندی بە زێدەوە ئەکات ، بوچ خۆی و واڵاس رزگار ئەکا و زێد و ماینارد ئەکوژن  بۆیە لێی خۆش ئەبێ و ئەڵێ لەم شارە بڕۆ ٠ کۆتای چیرۆکەکە بوچ لەگەڵ خۆشەویستەکەی ئەڕواتە دەرەوەی شار بە ماتۆڕەکەی زێد \n:چیرۆکی کەسەکان بە جییا\nجولیس :  بکوژێکە بۆ واڵلاس کار ئەکات دوای ئەوەی بە مەغزەنێک فیشەک بەری ناکەوێت و ڕزگاری ئەبێ دای ئەنێی کە ئەمە موعجیزەیە و واز لە کاری خراپ ئەهێنێت ، لە ڕێستۆرانەکە پارەکەی خۆشی ئەدات بە دزەکە ڕێی پێی ئەدات بڕوات  چەن قسەیەک بۆ دزەکە ئەکات و ئەڵێت ئەوەی ئێستا تۆ دەستپێ ئەکەی من وازم لێ هێناوە\nڤێنسێنت : بکوژی دووەمی واڵاس  دوای موعجیزەکە بەردەوام ئەبێت ، بۆیە ڕۆژێک بە دەستی بوچ ئەکوژرێ گەر وازی بهێنایە لەگەڵ جولیس نە ئەکوژرا !\nبۆکسێنەرەکە : پەیامێک لە چیرۆکی بۆکسێنەرەکەوە ئەوەیە  شتێکی گرنگ چەن نەوە پاراسوتیانە بۆ ئەوەی بگاتە دەستی ئەمیش ئەیپارێزێت  ، ئەوە قبوڵ ناکات یاریەکە خۆی بە دۆڕان بدات  بۆ گرەوێک\nواڵاس : چەتەیەک خاریکی کوشتن و کاری خراپ  و  گرەوی بۆکسێنە ، کەسێک بە ناوی ئەنتوان  لە ٤ قاتەوە فرێ ئەداتە خوارەوە بەس لەبەر ئەوەی  مەساجی بۆ قاچی ژنەکەی کردووە\nدواتر لە لایەن زێد و مایناردەوە دەستدرێژی سێکسی ئەکەنە سەر خۆی  ! دوو دزەکە : ئەیانەوێی دەوڵەمەن بن و دەست بکەن بە دزی  جولیس ڕێگەیان پێ ئەدات بەڵام کارێک ئەکات پەشیمان ببنەوە کۆتا کاریان بێت جیمی : تارانتینۆ خۆی ڕۆلی جیمی ئەگێڕێت ، هاوڕێی جولیسە و لو ژنەکەی ئەترسێ ، دوای ئەوەی لە ناوەراستی شارا ڤینسێنت تەقە لە مارڤین ئەکا بێ مەبەست خۆیان و سەیارەکە خەڵتانی خوێن ئەبن  بۆیە جولیس پەیوەندی پێوە ئەکا و یارمەتیان ئەدا لە پاکردنەوەی سەیارەکەو خۆیان\n:کوژراوەکان\n برێت ، ڕۆگێر ، مارڤین و کەسی چوارەمی ناو دەستشۆرەکە بە دەستی جولیس و ڤێنسێنت فلۆید ویڵسۆن بۆکسێنەرەکەی کە بەدەستی  بوچ کوژرا لە یاریەکە ڦێنسێنت بە دەستی بوچ ماینارد بە دەستی بوچ زێد بە دەستی واڵاس \nچەند  زانیاریەک لەسەر فیلمەکە \n فیلمەکە بڵاو کرایەوە لە وڵاتی کۆریای باشور ،یابان و سلۆڤاکیا پێش ئەوەی بگاتە ئەمریکا  ناوی honey bunny وەرگیرا بوو لە کەروێشکێکی ڕاستیەوە  ئەو ئۆتۆمۆبیلەی ڤێنسێنت ڤێگا بەکاری ئەهێنا دوای فیلمەکە دزرا فیلمەکە 8.5 ملیۆن دۆلاری  پێویست بوو بۆ دروستکردن ڕۆبێرت ڕۆدریگێز لە بەشێکی فیلمەکە بوە دەرهێنەر ئەوکاتەی تارانتینۆ ڕۆڵی جیمی ئەگێڕا ڤێنسێنت بەڕاستی دەرزی ئەدریناڵینەکەی لە میا نەداناوی فیلمه‌كه‌ بۆ گۆڤاری (كڕۆك)ده‌گه‌ڕێته‌وه‌,یاخود (كڕۆكی خه‌یاڵ) ی له‌ ساڵانی نۆسه‌ده‌كان و نزیك جه‌نگی جیهانی دووه‌م,ئه‌و ناوه‌ هه‌ڵ بژێردرا به‌هۆی ئه‌وه‌ی فیلمه‌كه‌ ئاشكرا پڕی بوو له‌ كه‌ساییەتیە  خراپه‌كانی ناوی و دیمه‌نی توندو تیژیو تاوان و سێكس"
  },
  {
    "id": 283,
    "p": 283,
    "idPoster": "https://lh3.googleusercontent.com/GIV9UNDYUb1PUCzULUIQtzr5Jwm64kcuoGzgw05pHDEViU45gbGHw-0BD412VFgR9fQGuNir9kHEJd34eVf_1NTyS43gipts3NHQfYk9DXdfxgkIG7ObwejVl7-TsM0oaduQK3lcyA=w2400",
    "typeFilm": "film",
    "typeTop": "top",
    "memberNameEnglish": "barham-hasan",
    "title": "se7en (1995)",
    "photo": "se7en1995.jpg",
    "writingN": "بەرهەم حەسەن",
    "nameF": "حەوت ( ١٩٩٥)",
    "description": "دەرهێنەر : دەیڤد فینچەر\nچیرۆکی فیلمەکە : باس لە دوو لێکۆڵەری پۆلیس ئەکات  کە لە زنجیرە کەیسێک ئەکۆڵنەوە کە تاوانبارێکی نامۆ و ترسناک پلانی کوشتنی ٧ کەس دا ئەڕێژێت  و هێما و نیشانە جێ ئەهێڵێت دوای خۆی ! براد پیت ڕۆڵی لێکۆڵەرێکی نوێ ئەبینێت بە ناوی دایڤد مایڵز و مۆرگان فریمان ڕۆڵی لێکۆڵەرێکی شارەزا و بە ئەزموون ئەبینێت پێکەوە کار ئەکەن\nکات : ٢ کاتژمێر و ٨ خولەک \nچەشن : تاوان / نهێنی \nڕەیتینگ:8.6 ی سایتی imbd وەرگرتووە\n شیکردنەوە : دواتر بۆیان دەر ئەکەوێ ئەم بکوژە نامۆیە جۆن دۆی ( کێڤن سپەیسی )ە ئەو رۆژنامە نوسەی وێنەی میلس ( براد پیت)ی  گرت ، کە جۆن دۆی  سایکۆپاس ( دەروون شێواو )ە ئەو هەڵسوکەوتانەی دەوروبەرەکەی کە بێزاری ئەکەن پلانێکی لەم جۆرە دا ئەنێت  بۆ لەناو بردنیان\nلیستی کوشتنەکانی جۆی دۆی تاوانبار\n1_Gluttony_ورگن\nبکوژ وای لێدەکات قوربانیەکە خواردنێکی زۆر بخوات دوای بەتوندی لە گەدەی دەدات و دەیکوژێت\n 2_ Greed_ چڵێسی\nبە خوێنی قوربانیەکە نوسراوە چڵێسی لەسەر ئەرزەکە نامەیەک لەوێ نوسراوە یەک پاوەند گۆشت نە زیاتر نە کەمتر، بێ کڕکڕاگە، بێ ئێسک تەنیا گۆشت قوربانیەکە بەهۆی لەدەستدانی بڕێکی زۆر خوێن دەمرێت وەک سزایەک بەهۆی چڵێسیەکەی لە پیشەکەی کە دادوەر بوو\n3_ sloth _ گەوجی _ تەمبەڵی \nئەوە پەیوەندی بە تەمبەڵیەوە هەیە بکوژ قوربانیەکە دەبەستێتەوە لە ژورێک بۆ ماوەی ساڵێک وە ناهێڵێت بمرێت تا بسەلمێنێ تەمبەڵی چی لە مرۆڤ دەکات\nئەوە پەیوەندی بە تەمبەڵیەوە هەیە بکوژ قوربانیەکە دەبەستێتەوە لە ژورێک بۆ ماوەی ساڵێک وە ناهێڵێت بمرێت تا بسەلمێنێ تەمبەڵی چی لە مرۆڤ دەکات\n ، لێرەدا قوربانیەکە کچەکەیە کە لە جیاتی پاڕانەوە و نەکوشتنی ،  مردنی هەڵبژاردووە بۆیە دوای کوشتنی لوتیشی بڕیوە ، قوربانیەکە کچە سۆزانیەکەیە\n 5 _ Lust  _ ئارەزووی جووتبوون\n، قوربانیەکە  بە چەقۆ لێیدرا تا مردن لەلایەن بکوژەکەوە  کە شتێکی لەبەرکردبوو چەقۆیەکی کوشندەی پێوەبوو و چەکێکیش ئاڕاستەی سەری کرابوو\nڕوونکردنەوەی زیاتر ( بەکارهێنانی ئامێری قایشی سێکسی و بەستنی چەقۆ بە قایشەکەوە تاکوو کوشتن )  ، قوربانەیەکە کچی ناو یانە شەوانەکەیە ،\n6_Envy _حەسودی\nقوربانیەکە خۆی بکوژەکەیە کە حەسودی بە ژیانە ئاساییەکەی دەیڤد مایڵز و هاوسەرەکەی  برد بەمەش وای لە براد پیت کرد گولەیەک لەسەری بدا دوای ئەوەی هاوسەرە دوو گیانەکەی دەیڤد مایڵز  ئەکوژێ \n7_Wrath_ توڕەیی\nپشکنەر براد پیت کاتێک دەبیستێت ژنەکەی چی بەسەرهاتوە توڕەیی دایدەگرێ و تەقە لە بکوژەکە دەکات بەمەش دەخرێتە زیندانەوە کە لەوانەیە دوای لە سێدارە بدرێت بەهۆی کوشنی تاوانبارەکە\n لێرەدا لێهاتووی بکوژەکە دەر ئەکەوێ کە پلانی بۆ هەموو شتێک داناوە و هەموشی وەک پلانەکانی ئەبێ  خۆ بەدەست داناوەکەشی بەشێکی گرنگە پلانەکەی بوو ئەوکاتەی براد پیت ئەیەوێ بیکوژێ ویلیام  واتە مۆرگان فریمان  پێی ئەلێ بیکوژی ئەو سەر ئەکەوێت گەر نەیکوشتایە هەردوو پلانی  حەسودی  و توڕەیی شکستیان ئەهێنا بەڵام  براد پیتی پڕ کردبوو لە توڕەیی"
  },
  {
    "id": 284,
    "p": 284,
    "idPoster": "https://lh3.googleusercontent.com/POPz3DtBzsERIWpnLZo-pyY6YcCvSZMBpx9rJcy5ilM5RPh4rLTMnfPOEQQEELZwGk7uUoYDturFzKN9pUy8N6cG-SLKfqUUhxr2iE_oeWWK7rIUdsta0reJCbZFa4F31ITXWJjrMQ=w2400",
    "typeFilm": "film",
    "memberNameEnglish": "dana-nazanin",
    "title": "Nymphomaniac: Vol. I 2013",
    "photo": "NymphomaniacVolI2013.jpg",
    "writingN": "دانا نازەنین",
    "nameF": "تێکچوونی سێکسی و نیمفۆمانیاک",
    "description": "\nتێکچوونی سێکسی و نیمفۆمانیاک\nسێکس ئەکتێکە بۆ زیندوو راگرتنی ژیان، ئینێرجی و وزەیەکی پۆزەتیڤی ژیانە، بەڵام کەی سێکس دەبێتە بەشێک لە مەرگ، کەی سێکس مەرگ بەرھەم دەھێنێت؟ ئەم فیلمە ئیشکردنە لەسەر ئەم دیوەی سێکس، سێکسی مردوو، بۆ تێگەشتن لە سێکسی مردوو تەماشاکردنی ئەم فیلمە پێویستە بۆ کەسێک کە مەعریفەیەکی سایکۆسێکسی یاخود سێکسۆلۆجی ھەبێت، فیلمەکە پڕە لە ئەکتی سێکسی بەلام تا کۆتایی فیلمەکە مرۆڤێکی ھۆشیار ھەست بە وروژاندنی سێکسی ناکات، چونکە دەرھێنەری فیلم و فیلمەکە نایانەوێت، ئەم فیلمە فیلمێکی سێکسیە بەڵام فیلمێکی پۆرن نیە، ئیشکردنە لەسەر دیوە سایکۆلۆژی و فیسیۆلۆژیەکەی سێکسی وشکھەڵاتوو نەوەك دیوە وروژێنەر و شەھوەت بازیەکەی، لەراستیشدا سێکسی وشکھەلاتو ناوروژێنەرە بۆ مرۆڤی تەندروست\nفیلمی نیمفۆمانیاک دوو بەشە و دەرھێنەری فیلمەکە (لارس فان تیری)ە، ناوی فیلمەکە بۆخۆی ئاماژەیە بە نەخۆشییەکی سێکشواڵی ژنانە، ژنێک کە ناگات بەئۆرگازم و کێشەی ئۆرگازمی ھەیە و پەنا دەباتە بەر لادانی سێکسی و سێکسی نا ئاسایی یاخود ناسروشتی و ئیدی پیاوی تر تاقیدەکاتەوە، ئەم جۆرە سێکسکردنە لە ئێستادا لە ئەوروپای کەپیتالیزم و نەوەی چێژپەرستی ئەوروپیدا زاڵە و بە جۆرێك لە جۆرەکان ریتمێکی نۆرماڵی وەرگرتوە بەڵام لەراستیدا و لەڕووی بایۆلۆجی و سایکۆلۆجیەوە سێکسێکی ناسروشتی و نائاسایی و مردووە، ئەم فیلمە بە جۆرێك لە جۆرەکان ئاگادارکردنەوەیەکی ناراستەوخۆی ئەم دۆخەی مرۆڤی ئەوروپی و پۆلیاندەری (ژنێک سێکس لەگەل چەند کەسێکدا بکات)و پۆلیگەمی(پیاوێک سێکس لەگەڵ چەندین ژندا بکات )بێباکی لەزەتپەرستی نا ڕۆمانسییە\nئەم فیلمە ئیش لەسەر سێکس دەکات، ئایا چی کاتێك سێکس ژیان دروست دەکات و چی کاتێکیش سێکس مەرگ و کارەسات بەرھەم دەھێنێت، فیلمەکە گفتوگۆیەکە  لە نێوان (جۆی)کە خۆی وەکو مرۆڤێکی شکستخواردوی نابەختەوەر دێتە پێشچاو و لەراستیشدا تێکشکاوە و گیرۆدەی نەخۆشی نیمفۆمانیاکە و لەگەل چەندان پیاودا سێکسی ئەزمون کردوە، لەگەڵ (سیڵیگمان) پیاوێکی فێرژنی بەتەمەن کە بەھەموو ژیانی سێکسی ئەزمون نەکردوە و خوێنەرێکی سەرسەختی سایکۆلۆژیا و مێژوو و فەلسەفە و میوزیکییە و بەجۆرێک لەجۆرەکان خۆی بە بەختەوەر دەزانێت، بەڵام لەکۆتایی فیلمەکەدا دەردەکەوێت کە ھەردوو دۆخەکە ناسروشتی و نانۆرماڵن. (جۆی) ئەزمونی خۆی بەبێ ترس و فشار و ئازادانە بۆ (سیڵیگمان) دەگێرێتەوە، کە ئەمە رێگەی (فری ئەسۆسیەیشنی) چارەسەری فرۆیدیە لە سایکۆئەنالیسدا و چەندین گفتوگۆی قوڵی فرۆیدی لەسەر مێژوو و بەختەوەری و دین و میوزیك و وێنەکێشان لەنێوانیاندا روودەدات، و بەگشتی کەش و ھەوای تێروانینی فیلمەکە بۆ ژیان تێروانینێکی فرۆیدیانەیە، کە بە جۆرێك لە جۆرەکان سێکس بە ئۆنتۆلۆژیای بوون و تەواوی کردەکانی مرۆڤ دادەنێت، ھەروەھا خودی نەخۆشیەکەش پەیوەندیەکی قوڵی بە ترۆمۆتایزی سەردەمی منداڵی و گرێی ئەلیکساندرای جۆی لە ڕقلێبوونەوەی دایکی لەکاتی وەرەقێندا و خۆشەویستی و پەیوەستییە زۆرەکەی بۆ باوکی کە تەنانەت کردویەتی بەگرێیەکی نۆستالۆژی لەقۆناغەکانی تری تەمەنیدا، ھەموو ئەمانە دەلالەتن لەسەر تێروانینە فرۆیدییەکەی فیلمەکە بۆ ژیان\nھەروەك چۆن فرۆید پێیوایە تەواوی کردەکانی مرۆڤ سێکس لەپشتیانەوەیە، ئەم فیلمەش ھەمان فەزا و ڕامان دەخاتە ڕوو کە سێکس پێش مەرجی ھەموو کردەکانی مرۆڤە و ڕەگی ھەستەکانی مرۆڤە، تەنانەت خودی کێکەکەش کە سیڵیگمان بۆ جۆی دێنێت دەیانخاتە نێو ئەو گفتوگۆیەوە کە شکڵی کێکەش پەیوەستە بەو وێنە سەرو زیھنیە یاخود نەستیەی مرۆڤ بۆ ئالەتی ئۆرگازمی پیاو، پێکبەستەیەکی قوڵ بە جۆری خواردنەکان و خولیای سێکسی مرۆڤەوە دروستدەکات لە باسکردنی ئەو کێکەوە، مرۆڤ گومان لەوە دەکات کە تەواوی خواردنەکانیش کە دەیخۆین لەسەر وێنە زیھنیە سێکسیەکەی مێشکمان شێوەیان بکەین و خواردن و تێربونیش بەشێکبێت لەئۆرگازم، ھەروەك چۆن منداڵ پێنچ قۆناغەکەی دەمی و کۆمی و چۆکی و شارەوەی و گشتگیری ھەیە لە دەرونشیکاری فرۆیدیدا ، ئەوا بە جۆرێك لە جۆرەکان تەواوی خولیا و کردەکانی مرۆڤ قۆناغێکی شاراوەی سێکچواڵیتی بوونی مرۆڤمان نیشان دەدات لە فیلمەکەدا\nبەڵام مەبەستی سەرەکی فیلمەکە لە جیاوازی لە نێوان سێکسی مردوو و سێکسی زیندوودا لە رێگەی نەخۆشی نیمفۆمانیاکەوە کە جۆی ھەڵگریەتی چڕبۆتەوە، وە سێکس ئەرکە سەرەکی و بنەڕەتیەکەی لەدەستداوە بەڵکو ئەکتێکی ژمارەیی ماتماتیکیە و لەژمارە دووبارە بووەکانی  فیبۆناجیدا (ژمارە دیبۆناجیەکان: ٠+١=١،١+١=٢،٢+١=٣،٣+­١=٤ .....) خۆی بەیان دەکات، کە دووبارە بوونەوەیەکی دوا نەھاتوو و نەگەشتنە ئەنجام و ئۆرگازمە\nجۆی لە منداڵییەوە کە فێرچنیەتی (پەردەی کچێنی) یاخود پاکیزەیی خۆی دەشکێنێت لە ڕێگەی کوڕێکەوە دەبێت کە جۆی تەنھا سەرسامی دەستە ڕەق و توند و بەھێز و زبرەکانی دەبێت نەك ھیچی تر، کە ئاماژەیەکە بۆ پەیوەندی نێوان سێکس و ھێز و دەیەوێت نیشانمان بدات کە خواستی ھێز و دەسەلات دیسانەوە بەشێکە لەخواستی سێکسی گەشتن بە دەسەڵات و ھێز گەشتنە بەئۆرگازمی سێکسی. جۆی دەچێت بۆلای  و بەبێ ھیچ نیگایەکی خۆشەویستیانە داوای لێ دەکات کە پەردەی کچێنی بدڕێنێت و ئەویش بە ٥+٣ ژمارە گوژم لەپێش و لەپاش بەوشکی و بەبێ ھەستی دەیکات بەژن و بەبێ ھەستیش و بەساردیەکەوە یەکدی بەجێ دەھێڵن\nئەمە سەرەتا و ئاماژەیەکی بچوکە بۆ پەیوەندی ھێز و سێکس وە بەماتماتیک بوونی سێکس کە سێکسێکی ناسروشتی و مردوو و وشکھەڵاتوە، وە لە بەشێک لە فیلمەکەدا جۆی دیسان دوای ئەوەی شکست لەخۆشەویستیدا دەھێنێت سێکس لەگەڵ چەن مرۆڤێکدا دەکات و یەکێك لەوان مرۆڤێکی بەھێزی بەویقارە کە رۆشنێکی بەویقار و سەیرکردنێکی جاگوارانە و پلنگانەی ھەیە و لەکاتی جووتبوونی سێکسیدا لەگەلیدا بەوپەری ھێزەوە گوژم دەھاوێت و سێکس دەکات، دیسانەوە ئاماژەیە بە ھێز و سێک کە بە سێکسێکی مردوو نەگەشتن بە ئۆرگازم و نابەختەوەرانە باسی دەکات، جۆی چەندەھا پیاو تاقیدەکاتەوە ھەندێکیان بۆ ژمارەیە و ھەندێكجاریش بۆ خۆخاڵیکردنەوەیە لە ڕق و ترس، کە دیسانەوە ئەمەش پەیوەندی نێوان توڕەیی و سێکس، غەم و سێکس، یاخود سێکس لە توڕەیی و غەمدا، کە ئەمەش دیسانەوە سێکسی مردووە، ھەموو ئەمانە دەبنە ژمارەی سێکسکردنی جۆی کە ژمارەیەکی زۆری نەژمێردراوە کە ھیچ یەکێك لەوان تێربونێکی ئۆرگازمی ڕازیکەر و دڵخۆشکەری بۆ جۆی تێدا نەبووە، بەڵکو نەخۆشتری دەکات\nلە پاڵ ئەمانەشدا لە ھەردوو بەشی فیلمەکەدا دوو ئەزمونی جیاوازی سێکسکردن ھەن، لە لای جۆی یەکێك  لەوان ئەوەیە کە پیاوێکە دەزانێت جۆی چی دەوێت و وەکو نۆتەکانی مۆسیقای (باخ) پەنجەکانی و قاچەکانی و لەشی جۆی دەمژێت و یاری بەھەستە سێکسیەکانی جۆی دەکات، بە ھەڵسوکەوتێکی ڕۆمانسییانە و پاشان لەگەڵ جۆیدا دەنوێت و لەم حاڵەتانەدا جۆی خۆی ھەست بەجۆرێك لەئۆرگازم و بەختەوەری دەکات کە سێکسێکی میوزیکییە، دیسانەوە ئاماژەیە بەپەیوەندی سێکسی زیندوو بە میوزیکەوە\nتاکە حاڵەت کە جۆی تێیدا ھەست بە ئۆرگازمی تەواو دەکات ئەو حاڵەتەیە کە جۆی دەکەوێتە داوی خۆشەویستی بەرێوەبەرەکەیەوە و بەخۆشەویستیەوە سێکسی لەگەڵ دەکات، کە لێرەدا جۆی بەو پەڕی وجودی خۆیەوە و بە ڕوویەکی گەشەوە لەزەت لەسێکس و لەمسەکانی بەرێوەبەرەکەی دەکات، کە ئەمە ئەو سێکسەیە کە زیندویەتی بە جۆی دەدات و بەختەوەری دەکات و ھەر لەم پیاوەش تاکە مندالێکی دەبێت! کە ئەمە حاڵەتی دەگمەن و دانسقە و بێھاوتای ئەزموونی تەواو زیندوی جۆیە لە فیلمەکەدا\nبەشی دووەمی فیلمەکەش پەیوەندی بە خودی نەخۆشی نیمفۆمانیاکەوە ھەیە و بەستنەوەی بە ئەزمونی منداڵی جۆی و باسکردنیەتی وەک دۆخێکی لادەری سێکسی و نائاسایی، لەگەڵ ئەمەشدا کۆمەڵێك کێشەی فەلسەفی وەک دیمۆکراسی کۆمەڵایەتی، کێشەی دین دەھێنێتە ئاراوە\nفیلمەکە تاقەتپروکێنە، تاقەت و وزەیەکەی دەوێت بەدیاریەوە دانیشیت، چونکە فیلمێکی وشکە و پڕە لەزاراوە و بابەتی فکری، بەڵام لەگەڵ ھەموو ئەمانەشدا فیلمێکە واتلێدەکات بیربکەیتەوە و گومان بکەیت، بۆیە فیلمێکی چێژ بەخشە"
  },
  {
    "id": 285,
    "p": 285,
    "idPoster": "https://lh3.googleusercontent.com/JKzbVfPQI9bEwxx7WudUtGqGP-Pt6cGQ-OS5sMg_aEihXYt2_G6XQKFbwvoCVc_CpcfsOrcefwhj7JGwEIKvrMHxM0bqHuDWOEzWH8OAwMF4k5bQu2X8XR3IFBbGoURNaIeeRtFIxw=w2400",
    "typeFilm": "film",
    "memberNameEnglish": "dana-nazanin",
    "title": "‏Mnemophrenia 2019",
    "photo": "mnemophrenia.png",
    "writingN": "دانا نازەنین",
    "nameF": "‏Mnemophrenia 2019",
    "description": "\nھەڵکشانی فێرجواڵ ڕیاڵیتی حەقیقەتی مەجازی لە سەردەمی تەکنەلۆژی نوێدا مرۆڤایەتی ڕووبەڕووی نەخۆشی/­دۆخێکی دەرونی نوێ دەکاتەوە کە پێی دەگوترێت نیمۆفرینیا-Mnemophreniaنیمۆفرینیا لەھەردوو وشەی یۆنانی نیمۆ-یادگە-Mneme و شیزۆفرینیا-ھۆشە کەرتبون- schizophrenia’پێکھا­تووە. نیمۆفرینیا دۆخێکی سایکۆلۆژیە کە توشبوو تێیدا توانای جیاکردنەوەی خەیاڵ و ئەزمونی واقیعی نییە بەھۆی دروستبوونی جۆرێك لەیادگەی دەستکردەوە تێیدا و بەمەش ھەست بەبێ شوناسی خۆی دەکات، یاخود شوناسی خۆی لە دەست دەدات و خۆی بۆ ناناسرێتەوە\nچونکە یادگە بەپێی پێناسە زانستیەکانی سایکۆلۆژیستەکان، ئەو بەشەی مێشکە کە بەرپرسە لە خەزنکردن و ھەڵگرتنی ھەموو ئەو زانیاریانەی ئەزمونە کەسیەکانی تاکێك لە ناو کاتی ژیانیدا. وەبیرھاتنەوەی ئەم ئەزمونانەش دواجار کەسیەتی مرۆڤەکە دیاری دەکەن و شوناسێکی دیاریکراوی پێدەبەخشن، خودی یادگە یادگەیەکی سەربەخۆ نییە تایبەت بە سۆبژەیەکی تەواو ڕووت و داماڵراو پوخت بەڵکو دەکەوێتە ژێر کاریگەری ئەزمونە کۆمەڵایەتی/ شوێنی/ کاتیەکانەوە، بۆیە شوناسی مرۆڤ بەپێی کۆمەڵگاکان و شوێنەکان و کاتەکان گۆڕانی بەسەردا دێت\nیادگەی زەمەنی کامێرا و فۆتۆگراف ئیدی یادگەیەکی تاکەکەسی نەبوو بەڵکو بوو بە یادگەیەکی گشتی، وێنەی کەسێك لە زەمەن و شوێنێکی دیاریکراودا بووە یادەوەرییەك بۆ مرۆڤێکی دووری بینەری وێنەکە.زەمەنی ئێستای تەکنەلۆژی زەمەنێکە کە تێیدا مرۆڤ زیاتر لەگەڵ واقیعی مەجازی یاریە کۆمپیوتەریەکان، پەیوەندی و پەیامەکانی ناو مەسنجەر و ئەپەکانی پەیوەندی و ڕوداوەکانی ناو شاشەی مۆبایلەکانیدا مامەڵە دەکات زیاتر لەوەی لەگەڵ واقیعدا بەرخورد بکات، زۆربەی کاتی ئێمە لەگەڵ فەیسبوك و سناپ و ئینستاگرام و شاشەی تەلەفزیۆن و سینەماکاندایە نەك خودی واقیع، بۆیە ئیدی ئەمانە بەگشتی یادەوەری و یادگەی ئێمە لەگەڵ ئەو ڕوداوو و واقیعە مەجازیەدایە زیاتر نەك خودی واقیع بۆیە ئەمەڕۆ ناسینەوە و جیاکردنەوەی ڕابردوومان لەنێوان واقیع ڕیاڵیتی و واقیعی مەجازی  فێرجواڵ ریاڵیتی کارێکی ئەستەم و گرانە، وە ئەوە واقیعی مەجازیشە ئاڕاستەمان دەکات و شوناسمان بۆ دیاری دەکات لەکاتێکدا ئێمە پێمانوایە ئەوە واقیعیەتی خۆمانە\nفیلمی (نیمۆفرینیا) بە سودبینین لەسەر ئەو پێناسە دۆخێکی نوێتر لەوە ئاماژە پێدەکات و شیکردنەوەی بۆ دەکات کە دۆخێکە لەسەر بنەمای خەیاڵی زانستی بنیات نراوە کە دۆخی سایکۆلۆژی پۆست مرۆڤە\nپۆست مرۆڤ ئەو مرۆڤەیە کە بە ڕێگای تەکنەلۆژیایی نانۆبایۆلۆژی یادگە و میمۆری کۆمپیوتەری لە مێشکیدا دەچێنرێت، لەم ڕێگەیەشەوە دەکرێت ئەزمونی ژیانی مرۆڤێک بەتەواوەتی لەڕێگەی پارچە نیورۆنیە دەستکرد و چانراوەکەی ناو مێشکیەوە ھەمووی خەزنبکرێت و ھەڵبگیردرێت و کۆپی بکرێت بۆ مرۆڤێکی تر لەداھاتودا بگوازرێتەوە و سودی لێببینێت، ئەمەش وا لەکەسی دووەم دەکات کە ھەم لێھاتوو بێت و ھەم کەسایەتی ڕابردوو بەرجەستە بکات و یاخود توانای ناسینەوەی خۆی نەبێت چونکە یادگەکەی ھی خۆی نییە\nھەڵبەتە ئیشکردنی ئەم فیلمە ئیشکردنێکی نێگەتیڤی نییە لەسەر دونیای داھاتوی تەکنەلۆژیا و میمۆری دەستکرد و پۆست ھیومان لەشێوەی دیستۆپیایەكدا وەک چۆن فیلمە خەیاڵیە زانستیەکانی تر بەگشتی وایانکردوە. بەڵکو دەرھێنەر و نوسەر ھەوڵیداوە کە نێوەنگیریەك لەنێوان دیستۆپیا و یۆتۆپیای دونیای داھاتودا پیشانبدات و ھەردوو دیوە نێگەتیڤ و پۆزەتیفیەکە وێنابکات، بەوەی نوێنەری ھەردوو دۆخەکەی تێدابێت. بۆیە لەنێو فیلمەکەدا ھەندێک لە ئەکتەرەکان ویاخود توشبووەکان ئەم دۆخە بە دۆخێکی یارمەتیدەر دەبینن و شانازی پێوەدەکەن کە توشبوو یا تێکەوتەی ئەو بارودۆخەن وە ھەندێکیشیان شەرم لەو دۆخە دەکەن کە تێیدان و وەکو نەخۆشی و ونبوونی کەسیەتی ڕاستەقینەی خۆیان دەیبینن\nھەڵبەتە خودی فیلمەکە دەرھاویشتەی ڕیسێرچێکی فەلسەفی دکتۆرای خودی نوسەر و دەرھێنەری فیلمەکە ئایرینی کۆنستانتینی دوی مامۆستای وانەبێژی بەشی ئەدەب و فیلم و شانۆی زانکۆی ئێسێکسە بۆ زانکۆی ئێسێکسی بەریتانی لەسەر نیمۆفرینیا. فیلمەکە دواجار لەشێوەی لێنس فیلمێکی سێ بەشی تێکھەلکێشدا لەماوەی ھەشت ساڵدا بەرھەمی ھێناوە و لە ٢٠١٩دا پەخش بووە. فیلمەکە فیلمێکی ئاڵۆزی پچڕپچڕە کە زیاتر لە فیلمێکی دۆکیۆمێنتاری شانۆیی دەچێت و ئەکتەرەکان ھەم ڕۆڵ دەبینن و ھەم دۆخی سایکۆلۆژی خۆیان دەگێڕنەوە لەگەڵ نیمۆفرینیادا، کە بەگشتی لە سێ کورتەفیلمی تێکھەڵچوو دروستبووە کە باس لە سێ داھاتوی نزیک/مامناوەند/دوور دەکات. داھاتویەکی نزیک کە تێکەڵبوونی فێرچواڵ ریاڵیتی و ڕیالیتی وایکردوە کە یەکێ لەتوشبووەکان ھەست بەوە دەکات کە میمۆریە فەیکەکەی کەسیەتی و ژیانێکی ناواقیعی وای بۆ بونیادناوە کە تەنانەت ھەست دەکات خۆشەویستەکەی بەشێك بووە لە واقیعی خەیاڵی و واقیعی نەبووە.داھاتویەکی کەمێك دوورتر کە ھەندێك لە توشبووەکان ئەم دۆخە بە دۆخێکی ئاسایی و ژیانی ئاسایی دەبینن.داھاتووی دورتر کە ئیدی میمۆری چێنراو دەبێتە بەشێك لە ژیانی ھەندێك مرۆڤ و بە تەواوەتی ھەست بۆ کەسیەتی ڕاستەقینە و شوناسی ڕاستەقینەی خۆیان لە دەست دەدەن\n\n\n"
  },
  {
    "id": 286,
    "p": 286,
    "idPoster": "https://lh3.googleusercontent.com/nKaJkUxIeZuH1dDEgNFs-Z40f1HP7fgNQx5_iAy3Y35TML-tvhf_KP5cbHD2185s_CN2KK_99vQQVVJRoSBnzg0NfqUQMmAIxvthFjGemE22FZnSckyVPIx_VNikJAzDqnRQRfo6oA=w2400",
    "typeFilm": "film",
    "memberNameEnglish": "dana-nazanin",
    "title": "‏Sisters in arms 2019",
    "photo": "Sistersinarms.jpg",
    "writingN": "دانا نازەنین",
    "nameF": "خوشکەکانی نێو سوپا ٢٠١٩",
    "description": "\nفەلسەفەی ژنۆلۆژی ئاپۆ\nژن چییە و کێیە؟ ئایا ھەمان ئەو بونەوەرە لاواز و سێکسییە مەترسیدارەی نێو پێدراو و تەفسیرە دینیەکانە یاخود ئەو ئۆبجێکت و ئامڕازە سێکسیەی فەلسەفەی فێمێنیزمی بارگاوی بە لیبرالیزمی سەرمایەداری ئەمەریکی-ئەوروپیە؟ یاخود بونیاد و وجودیەتی ژن جیاوازتر لەم پێناسانە ھەڵدەگرێت؟!\nفیلمی خوشکەکانی نێو سوپا (sisters in arms) لە ڕێگەی چیرۆکی زارا و ھاوڕێکانیەوە لەنێو سوپای  یەپەژە دا وەڵامی ئەم پرسیارە دەداتەوە، ئەم فیلمە لەڕێگەی چیرۆکێکەوە مرۆڤایەتی ئاشنای واقیعی تاڵی کوردبوون دەکات و لە ھەمان کاتدا ڕێچکەیەکی فەلسەفیش ڕووندەکاتەوە، کە فەلسەفەی ژنۆلۆژی ئاپۆیە\nعبداللە ئۆجەلان وەكو نیومارکسیستێك لەنێوان ھەردوو تێڕوانینە دینی و کەپیتاڵستیەکەدا پێناسەیەکی دی بۆ وجودی ژنبوون سەر ڕێ دەخات و تیۆر و تێزەکەی خۆی لەسەر خوداوەندە ژن بونیاد دەنێت. بە پێی بۆچوونەکانی ئۆجەلان، ژن یەکەمین و بەھێزترین ھێزی ژیانە، وە بۆچوونەکەشی لە ڕێگەی شیکردنەوەی سۆسیۆلۆژیانەیی مێژووەوە پشتڕاست دەکاتەوە. عبداللە ئۆجەلان لەسەر بنەمای دۆزراوە ئارکۆلۆجی و ئەنترۆپۆلۆجیەکان پێیوایە بەر لەنزیکەی ١٠ تا ٤ ھەزار ساڵ پێش زاینی و پاش نیشتەجێبوونی مرۆڤ لەنێو دەشتایی و شاخەکانی ناوچەی میزۆپۆتامیادا و بەتایبەت لەنێوان شاخەکانی زاگرۆس تۆرۆس دا، ژن یەکەمین ڕۆڵی گەورەی بینیووە لە گواستنەوەی مرۆڤ لە قۆناغی ڕاوکەری و گەڕۆژکیەوە بۆ قۆناغی کشتوکاڵی، کە قۆناغە سەرەتاکانی ھۆشمەندی مرۆڤە، چونکە کشتوکاڵ پێویستی بە ئەقڵ و پلان و ھێزی خۆگری زیاترە بەراورد بە ڕاوکردن، مرۆڤ لەقۆناغی ڕاوچێتیدا بێ لانە و بێ خانوو بووە و لە ئەشکەوت و بنمیچەکاندا ژیاوە کەمتر ئەقڵی بەکارھێناوە بۆ کارەکانی و زیاتر بەھێزی بازو ژیاوە و ئاژەلەکانی ڕاوکردوە وەك ئاژەڵەکانی دی، بەڵام ژن لەبەر دایکایەتی بیری لە نیشتەجێبوون کردۆتەوە و بەمەش بەدوای ڕێگەچارەی خۆژیاندا گەڕاوە و ھەل و مەرجی ئەقلانیتری بۆ پاراستنی خۆی و کۆرپەکەی ئافراندوە و دەوار و لانەی دروستکردووە و سودی لەڕوەکەکان بینیوە زیاتر لەراوکردن، ھەربۆیە ژن ھێزی ژیان و بەرخۆدانە لەبەر بەھێزی و خۆگریەکەی لەدایکایەتی و پاراستنی کۆرپەکەیدا وە ھەمیشە لەبەر ئاقڵیەکەی لەبونیادنانی خانوو و کشتوکاڵدا، لەکاتێکدا پیاو پاش سێکس و  باکی لەژن نەبووە و بەدوای ڕاوکردنەوە بووە بۆخۆی و زیاترلەسەر فێڵ و دڕندەیی و خۆپەرستی و نائەقلانیەت ژیاوە، بەلام پاش نیشتەجێبوون پیاو ژنانی ھەڵخەڵەتاندووە و خێزانی دروستکردووە و خێزان بەم فۆرمەی ئێستایەوە بەشێکە لەسیستمی چەوسێنەر و لەسەر بنەمای کۆیلایەتی وجیاوازی چینایەتی و ڕەگەزی بونیاد نراوە بۆیە پاش دروستکردنی خێزان پیاو ئەو خانوو و کشتوکاڵەی ژن ئاوای کردۆتەوە خۆی کردۆتە خاوەنی و دەستی بەسەرداگرتوە و بەدرێژایی مێژوو و چەوساندوویەتییەوە و ژنی بێ ڕۆڵ و بێ کاریگەر کردوە و وەك کۆیلە مامەڵەی لەگەڵ کردوە و بێ پەلوپۆی کردوە. تەنانەت لە دوا قۆناغدا کە قۆناغی دینی ئیبراھیمی و پاشان کەپیتالیزمی ئەوروپییە ژن بۆتە ئامێرێکی سێکس و لەزەت بەبێ ئەوەی خۆی بەخۆی بزانێت، دیسانەوە بۆ پشتڕاستکردنەوەی بۆچونەکانی پەنا دەباتەوە بەر دۆزراوە ئارکۆلۆژیەکان و ئەفسانە و میتۆدە دینیەکانی سۆمەر و ئاشور و گریک، کە لەنێویاندا خوداوەندە ژن ھەن، ئەمە دەلالەتە لەڕۆڵ و کاریگەری ژن لەسایکۆلۆژیای مرۆڤی ئەوکاتەدا، بەڵام ھێواش ھێواش پاش ئەوەی ژن بەتەواوەتی بێ ڕۆڵ دەکرێت لەخودایەتیش ئەخرێت و ئیدی لەقۆناغی دینی ئیبراھیمیەوە خوداوەندەکان تەنھا فۆرمێکی نێرانەیان پێدەدرێت\nناوی یەکێك لە کارئەکتەرەکانی نێو فیلمەکە ناوی خوداوەندە ژنێکی یەکێك لە دینە کۆنەکانی میزۆپۆتامیایە، وەك ئاماژەیەك بەو فەلسەفەیە. ئۆجەلان پێیوایە تاکو سەر لە نوێ ژنان ئازاد نەبنەوە، کۆمەڵگا ئازاد نابێت، تاکو کۆمەڵگەش ئازاد نەبێت ھیچ تاکێك ئازاد نیە، ھەروەك ڕادەی ئازادی کۆمەڵگا لای مارکسیش پەیوەستە بە ڕادەی ئازادی ژنانەوە، بەڵام بە لە بەرچاوگرتنی ئەوەی پێناسەی ئۆجەلان بۆ ئازادی جیاوازترە لەو پێناسە ماتریالیستیەی مارکس.بزوتنەوەی بەرخۆدەری یەپەژە و پەکەکە لەسەر ئەم فەلسەفەیە بونیاد نراوە و ھەر ئەم پەروەردەیەشە ئەو ھێزەی بە کچانی بەرخۆدەری ڕۆژئاڤا داوە.داستانی سەرکەوتنەکانی ژنانی بەرخۆدەری یەپەژە و بزوتنەوە ئازادیخوازەکەی ڕۆژئاڤای کوردستان دژ بە داعش وەك بزوتنەوەیەکی پەڕگیر و فەندەمێنتالیستی دینی کە بەرجەستەترین ھێزی دڕندانەی دژە مرۆڤایەتی مۆدێرنەی دەکرد، ڕای ئازادی خوازانی جیھانی بەلای خۆیدا ڕاکێشا و ھێز و بەرگری ژنانی یەپەژە و پەکەکە بویە جێگەی تێڕامان و لێ وردبوونەوەی توێژە بەئاگا و ھۆشیارەکەی ئەوروپا، ھەر بۆیە دەرھێنەرێکی فەرەنسی و کۆمەڵێ ئەکتەری بیانی دەیانەوێت ئەم بزوتنەوەیە بە جۆرێك ئاشنا بکەن بە دونیای دەرەوەی پەنگخواردوی کوردی و ناوچەکە،بەبێ ئەوەی وەک ھونەرمەندە بزنزکارە بیانیەکانی دی و بەھاوکاری کۆمپانیاکانی حوکومرانانی ھەرێمی باشور بەناوی کوردبونەوە داوای بودجە و پارە لە حکومەتی ھەرێم بکەن و ھاوڵاتیان !تاڵانبکەن\nلەگەڵ ئەوەشدا ئەم فیلمە دیدێکی فیمینیستی زاڵە بەسەریدا، کە زیادەرۆییە و لەنێو فەلسەفەی ژنۆلۆژی ئۆجەلاندا، ئەم دیدە ڕەوایەتی پێنەدراوە، بۆ نمونە لە ئەکتێکی فیلمەکەدا وا نیشان دەدرێت کە دوو لەشەڕەڤانەکان لێسبیانن بەڵام لەڕاستیدا لە تێزەکانی ئۆجەلاندا ھیچ ئاماژە و ڕێپێدراویەک بە گەی و لێسبیان نادرێرێت و ئۆجەلان باوەڕی بەدوالیزمی سروشتی ھەیە واتە سروشت لەسەر بنەمای دوو جەمسەرە جیاوازەکان، نێر و مێ، پۆزەتیڤ و نێگەتیف، بونیاد نراوە و پێی وایە ئەگەر دوالیزمەکان وەک یەکیان لێبێت ئەوا ھەبون فەرامۆش دەبێت، ھەر بۆیە دوو پیاو یاخود دوو ژن بە یەکەوە دژە سروشتیە و ژیان بەرھەم ناھێنن، سەرەڕای ئەوەش ئەو مامەڵەیەی کە لەسەر بنەمای ھاوڕەگەزخوازی بنیات نراوە لە فێمێنیزمی لیبرالیزمی ئەوروپیدا بە جۆرێك لە مومارەسەکانی کۆیلایەتی سایکۆلۆژی دەبینێت و ڕەگەکەی بۆ یۆنانیش دەگێرێتەوە ڕەخنە لەسایکۆلۆژیای کۆمەڵایەتی ئەوکاتەی گریکەکانیش دەگرێت، بەڵکو جگە لەوەش ئۆجەلان تێڕوانینێکی تەواو جیاوازی بۆ خودی کردەی سێکس ھەیە، کە بە ئەکتێکی زایەندی دەزانێت و بۆ پاراستنی جۆریەتی مرۆڤە نەك لەزەتداری ڕووت وەك ئەوەی ئەمڕۆ لە نێو فیمینیزمی بارگاوی بە لیبڕالیزمی ئەوروپی و ئەمەریکیدا باوە و ژن کراوەتە ئۆبژەیەکی خۆویسی سێکسی، وەک کاڵایەکی ھەرزانی ڕیکلام و کرێکارێکی رەنچدەر دەجەوسێنرێتەوە\nفیلمەکە لەنوسین و دەرھێنانی ژنە دەرھێنەر و نوسەر و فیمینستی فەڕەنسی (کارۆلاین فیوریست)کە لە جۆری دراماتیکی جەنگیە و لە سەر بنەمای ڕووداوی مێژویی و بە تەکنیکێك و کوالێتییەکی تا ڕادەیەك بەرز بەرھەم ھاتووە و بودجەی بەرھەمھێنانی فیلمەکە ٥.٦ ملیۆن یۆرۆیە و لە مانگی ئۆکتۆبەری ٢٠١٩ دا دەست بە پەخشکردنی کرا، و بەزمانی ئینگلیزیە.فیلمێکی لەزەتبەخشە و شیاوی تەماشاکردنە ھەڵبەتە بۆ کوردێك زیاتر چونکە گێرانەوەی دۆخی ھەنوکەیی کوردبوونە بە تەکنیکی سینەمای ھۆڵیود\n بە بۆچوونی من ئەم فیلمانە نابنە براوەی خەڵاتە گەورەکانی سینەما، نەك لەبەر لاوازییان بەڵکو چونکە سینەما لە ئەمڕۆدا بەشێکە لەسیستمی چەوسانەوەی کەپیتاڵیزمی، ھەر فیلمێك و یاخود ئەکتەرێك خزمەت بەم ئایدۆلۆژیا گڵۆباڵییەی کەپیتاڵیزم نەکات چ لەڕووی سیاسی کلتوری فاینانسیەوە سەپۆرت ناکرێت و گەورە ناکرێت، ئەم فیلمەش یەکێکە لەو فیلمانەی کە لە بنەڕەتدا دژە بەو ڕەوتە، چونکە کورد لە ئێستادا لە دەرەوەی سیستمە و بەشێکە لە قوربانییەکانی سیستم و خودی دۆخی ئێستای کوردبوون پەیوەندی بەو دابەشکاریەوە ھەیە کە سیستمی کۆڵۆنیالیستی بەریتانی پاش چەنگی جیھانی یەکەم و کۆتایی ئیمپراتۆریەتی عوسمانی لەپەیماننامەی سایکس بیکۆدا بەسەر کوردبونیاندا سەپاند و سەدەیەکە کورد باجی ئەم دابەشکاریە دەدات"
  },
  {
    "id": 287,
    "p": 287,
    "idPoster": "https://lh3.googleusercontent.com/4cEX5jpV956V7JKBf7ZXuzqT1Fu6PAe9lG7mqUnkB_Eg7yr69UnevLGmqPd0_LgjFapXKNy4eJ9abv6MlrukMoxARGCxuHGLS4Oicl2pRqwxmcJQdL17bJBmOaOLrcGhOaJyZZ0LLA=w2400",
    "typeFilm": "film",
    "typeTop": "top",
    "memberNameEnglish": "dana-nazanin",
    "title": "Joker 2019.",
    "photo": "Joker2.jpg",
    "writingN": "دانا نازەنین",
    "nameF": "گاڵتەجاڕ ٢٠١٩",
    "description": "\nجۆکەریزم و دونیای پاش حەقیقەت\nڕۆژنامەنوسی بەریتانی ماسیۆ دی ئەگیونا لەکتێبەکەیدا بەناوی پاش حەقیقەت/post-truth دا ئاماژە بەھاتن و دەسپێکێکی تر لەزەمەن دەکات، کە زەمەنی پاش حەقیقەتە، کە لە ٢٠١٦ وە و بەھەڵبژاردنی ترامپ بەسەرۆک  و سەرکەوتنی برێکسیستەکانی بەریتانیا  دەسپێدەکات، ئەم کۆنسێپتەش ھەر ھەمان ساڵ زیاد دەکرێتە ناو فەرھەنگی زمانەوانی زانکۆی ئۆکسفۆردەوە\nچاخی پاش حەقیقەت، کۆتایی حەقیقەت و ونبونی حەقیقەت نیە بەڵکو چاخی بێنرخبونی حەقیقەتە، چاخێکە کە ئیدی حەقیقەت کاریگەری دروست ناکات، ئەقڵ نابێتە پێوەر، ئەوەی پێوەرە ھەستەکانی مرۆڤن، سەردەمی بەسەرچونی ئەقڵ و زاڵبونی ھەستەکانە بۆ پێوانەکردنی ڕوداوەکان، چ لەسەر ئاستی سیاسی و چ لەسەر ئاستی کۆمەڵایەتی و کەسیەتی دا\nباس لە سایکۆلۆژیایەکی کلتوری دەکات کە جیاواز و بێھاوتاترین سایکۆلۆژیایی مرۆڤ بونە، ڕاستە جاران مرۆڤ ئەقڵانی نەبو، بەڵام لەبەر ئەوە نا کە نەیدەویست ئەقڵانی بێت بەڵکو نەیدەزانی ئەقڵانی نیە، بەڵام مرۆڤی ئیمرۆکە ئەقڵانیە بەڵکو نایەوێت ئاقڵانی بێت، جاران مرۆڤ نەیدەزانی کە نازانێت، بەڵام مرۆڤی ئەمرۆکە دەزانێ کە دەزانێت و دەیەوێت نەزان بێت، جاران مرۆڤ ڕاستەقینەی نەدەزانی بەڵام ئەمرۆ ڕاستەقینە دەبینێت و دوای فەیک و کۆپیەکان دەکەوێت و ئۆرجیناڵ وەلا دەنێت\nمرۆڤی سۆشیال میدیای ئیمرۆکە ئیدی ھێندەی کاریگەر و گوێگری ھەواڵە درۆینەکانی ناو سۆشیاڵ میدیایە ھێندە کاریگەر نیە بەڕاستەقینەی ھەواڵەکان، مرۆڤێکە بەدوای تێرکردنی ھەستەکانیەوەتی، ئەو ھەواڵ و ڕوداوانە بەحەقیقەت و ڕاست دەزانێت کە ھەستە ئیندیفیجوالیەکانی تێر دەکەن، ئیدی ئەوە حەقیقەت نیە مرۆڤ ئەبێ ملکەچی بێت بەڵکو ئەوە مرۆڤە حەقیقەت دەبێ ملکەچی بێت، ئەوە منم بڕیاردەدەم چی حەقیقەتە و چی حەقیقەت نیە، نەک حەقیقەتێک بڕیاربدات کە من حەقم یا حەق نیم ، ئەمڕۆ ئیدی ھەمووکەس لەتوانایدا ھەیە ناحەقیقیەک بە حەقیقیەت بزانێت وە حەقیقەتێکیش بە ناحەقیقەت بزانێت، ئیدی ئەوەی حوکوم ئەکات نە حەقیقەتە و نە ئەقڵە بەڵکو ھەستەکانە\nدیاردەی سۆشیاڵ میدیا دیاردەیەکە لەسەر بنەمای وروژاندنی ھەست و بێ ئەسڵ و فەسڵی حەقیقەت و ھەواڵەکان و حەقیقەتی تاکەکەسی بونیاد نراوە، مرۆڤی ئەمڕۆکەش مرۆڤێکی سۆشیال میدیاییە، ھەر بۆیە مرۆڤێکە زیاتر  لەژێر ھەژمونی ھەستەکانیدایە نەک ئەقڵی،ھەواڵ و ڕوداوە فەیک و ناڕاستەکان ئاڕاستەی دەکەن نەک ڕوداوە ڕاستەقینەکان، چونکە ئەکشنەکانی مرۆڤ خێراترن لە ھەڵوەشاندنەوەی ھەواڵە درۆینەکان، بۆیە زۆرجار تا وادەی ئاشکرابونی  ڕوداو و ھەواڵە ڕاستیەکان ئیدی درەنگ بوە ناچار ناکاریگەر و پشتگوێ دەخرێت\nکەمپینەکانی سەرۆکایەتی ترامپ و بریکیستەکانی بەریتانیا لەزۆربەی میدیاکاندا واپێناسەکرابون کە لەسەر بنەمای ھەواڵ و زانیاری درۆ بونیاد نرابون، لەسەر وروژاندنی ھەستەکان کاریان دەکرد نەک لەسەر بنەما و پێدراوە ڕاستی و حەقیقیەکان، بۆیە سەرکەوتنی ھەردوو کەمپینەکە بویە جێگەی شۆک لای زۆربەی خەڵکی تەنانەت دەرچونی بۆریس جۆنسنیش لەم دوایانەدا پەیوەندی بەھەمان دیاردەوە ھەیە، ترامپ و بۆریس دوو درۆزنترین سەرۆکەکانی ئەمەریکا و بەریتانیان، درۆکانیان ھێندە ئاشکران کە نوکتەیان لەسەر دروسدەکرێن لەنێو خەڵکیدا بەڵام لەھەمانکاتیشدا ھەڵبژێردران! بەڵێنەکانی ترامپ و بۆریس بنەماکانیان لەسەر زانیاری درۆ و فەیک بونیادنراوە و خەڵکیش ئەمە دەزانێت بەڵام متمانەشیان پێ دەبەخشن چونکە خزمەت بەھەستەکانی ڕق لێبونەوە لەپەنابەر و بێگانەکان و ! موسوڵمانەکان و مەکسیکەیاکن دەکەن\nجۆکەریزم، یەکێکە لەدەرھاویشتەکان، لە فیلمی جۆکەردا جۆکەر وەک پاڵەوانێکی حەقیقی نیشان ئەدرێت، بەڵام لەحەقیقەت دا جۆکەر حەقیقی نیە، کەسایەتی جۆکەر کەسایەتیەکی ھەستەکی ناڕەشناڵی ئیموشناڵە، جۆکەر بکوژە لەسەر بنەمای ھەستەکانی خۆی حەقیقەت بونیاد دەنێتەوە، بەڵام بۆ جۆکەر وەک پاڵەوانێک دەردەکەوێت! ئەمە پرسیارەکەیە\nسینەما ڕۆڵێکی نێگەتیڤی مەترسیدار دەگێڕێت لەھەژمون دان بە ئایدۆلۆژیای سیستم دا، سیستم ئیدی ترسی لەحەقیقەت، ئەقڵانیەت ھەیە،لەھەوڵی بونیادنانی مرۆڤێکی ھەستەکی دایە لەسەر بنەمای ناحەقیقەت، بۆیە مۆدێلی جۆکەر و جۆکەریزم ئەمڕۆ مۆدێلێکی زەڕورە بۆ سیستم، ھەر بۆیە جۆکەر وەک پاڵەوانێک نیشاندەدرێت، تا ببێتە مۆدێلێکی زاڵی کەسیەتی. جۆکەر ئیدی جۆر و مۆدێلێکی نوێی کەسیەتی کۆمەڵایەتی نوێیە لەناو نەوەی تازەپێگەشتوی ڕۆژئاوای دا بەتایبەت و گڵۆباڵدا بەگشتی"
  },
  {
    "id": 288,
    "p": 288,
    "idPoster": "https://lh3.googleusercontent.com/47KLTvf-HvsTlkBnbW-BGhyxthtrYVOa4Ob4ThA7UZcjWQ-AzjB04JuqvoUGFymzZjlRfQKO5peD2W-VyewU8NlINhC8_RndYXJZNUUGuBOCU2wgVRWa7VrAuFpRsWDg1Ef5uz2Vrw=w2400",
    "typeTop": "top",
    "memberNameEnglish": "dana-nazanin",
    "title": "I’m mother 2019",
    "photo": "Immother2019.jpg",
    "writingN": "دانا نازەنین",
    "nameF": "من دایکم ٢٠١٩",
    "description": "\nمرۆڤ و دەستدرێژیکردنە سەر سروشت\nزۆربەی درم و نەخۆشیەکان دەرئەنجامی دەستدرێژییەکانی مرۆڤن بۆ سەر سروشت و بونەوەرەکانی دی، تاعونەکان بەرپەرچدانەوە و کاردانەوەی سروشتە بەرامبەر ئەو مامەڵە دوژمنکار و دڕندانەی مرۆڤ بەرامبەر سروشت و بونەوەرەکانی دی، بەڵام مرۆڤ بۆ خۆدزینەوە لەم بەرپرسیاریەتییە ھەمیشە بە بەڵا و تۆڵەی خودایی پێناسەی کردوون. ئایدز، ئیبۆلا، كوڵێرا، ئەنفلۆنزای بەراز و باڵندە و لە ئێستاشدا کرۆنا دیسانەوە دەرئەنجامی پەلامار و دەستدرێژی و کوشتنی پرایمێت و ئاژەڵەکانی وەك مەیمون و بەراز و شەمشەمەکوێرە و ئاژەڵە کێویەکانی ترەوەیە لەلایەن مرۆڤەوە.ئێمەی مرۆڤ تەنھا ١./.ی مادە زیندوەکانی سەرزەوی پێك دەھێنین، بەڵام نیوەی زەویمان داگیر کردووە و ڕێژەی٨٣./.ی شیردەرەکانیشیمان بەتەنھا لەناو بردووە.تەمەنی زەمین بۆ نزیکی ٤.٥ بلیۆن ساڵ بەر لە ئێستا دەگەڕێتەوە بەڵام مێژووی مرۆڤی ژیر بۆ تەنھا ٢٠٠ ھەزار ساڵ پێشتر دەگەرێتەوە. مرۆڤ تا ئێستاش ئەحمەقانە پێیوایە سەرداری کەونە و ھەموو سروشت لەپێناو ئەودا بونیاد نراوە، چەندین ئەفسانە و چیرۆکی دینی لەسەر ئەم بنەمایە بونیاد ناوە بۆ پیرۆزکردنی بەخۆی و ڕەوایەتیدان بە حەزە خۆپەرستە وێرانکاریەکانی دژ بە سروشت و پەلاماردانی بونەوەرەکانی دی. لەکاتێکدا زەمین بەھەموو بونەوەرەکانی ناویەوە بەرھەمی پرۆسەیەکی درێژخایەنی پەرەسەندنە و  ھەر مادە و زیندەوەرێك لەم گەردونەدا گرنگی و پێگەیەکی سەربەستی ھەیە و بەشێکە لە بوون.ئێمەی مرۆڤیش وەکو پێکھاتەیەکی بچووکی ئەم زەمینە پێویستە لەسەرمان لەپێناو مانەوەمان ئەو ھارمۆنیەتە سروشتیە لەگەڵ دەوروبەرماندا بپارێزین\n مامەڵەکانی مرۆڤ لەسەرەتادا تا ڕادەیەکی باش بنەمایەکی دۆستایەتیان ھەبووە لەگەڵ سروشت و دەوروبەردا، بە جۆرێك کە تەنانەت سروشتی بە خودای خۆی زانیووە، بۆیە زۆرێک لە ئەفسانە دێرین و میتۆلۆژیا و فەلسەفە دێرینەکاندا خاك و ئاو و ھەوا و ڕوناکی بەپیرۆز تەماشاکردوە، بەڵام پاش ئەوەی مرۆڤ دەسەڵاتی زیاد دەکات بەرەبەرە پەلاماری دەوروبەر دەدات و دەیەوێت سروشت داگیر و دەستەمۆ بکات و بە تایبەت لەچاخی مۆدێرنەدا ئیدی مرۆڤ بەتەواوەتی لەسروشت ھەڵدەگەڕێتەوە.  ئەگەر پێش مۆدێرنە مرۆڤ لەڕێگەی ئەفسانە دینیەکانەوە ڕەوایەتی بە سەرداری خۆی دابێت ئەوا پاش مۆدێرنە مرۆڤ لەڕێگەی زانستەوە بەردەوامی بەم خۆپەرستیەی داوە. پەیوەندیە دوژمنکاریەکانی مرۆڤ بەرامبەر سروشت چڕتر و دڕندانەتر دەبن لەم سێ سەدەی کۆتایدا. مرۆڤ بێباکانە و خۆبەزلزانانە خۆی بەخوداوەندی بوون دەزانێت و دەکەوێتە داگیرکاری و وێرانکردنی سروشت و کوشتن و لەنێو دانی ئاژەڵەکان لەپێناو حەزە دڕندانەکانی خۆیدا، بە جۆرێك زۆرێك لە جۆرەکانی بونەوەرەکانی دی لەسەر دەستی مرۆڤ لەنێو چوون. تەنھا لەدوو دەیەی ڕابردودا لە ١٩٩٣- ٢٠٠٩ ئێمەی مرۆڤ نزیکەی یەک لەدەی ناوچەی پاکی زەویمان لەناو بردوە، بەھەزارەھا جۆری ئاژەڵ و ڕوەکمان لەنێو داوە.ئەگەر مرۆڤ لەڕابردودا و لەنێو دینەکاندا بە نوێنەری خوداوەند و ئەھرومەزدا زانرابێت بۆ ئاوەدانکردنەوەی زەمین ئەوا ئیدی لەزەمەنی پیشەسازی بەدواوە نوێنەری شەیتان و ئەھریمەنەکانە بۆ وێرانکردن و لەنێودانی زەمین. ئەم فیلمە باسکردنە لە کۆپیەکی بایۆلۆژی جینیۆمی مرۆڤێکی مردوو لەزەمەنی پاش مرۆڤبوون و زەمەنی ڕۆبۆتی زیرەک وبەھەست دا، ئەو دەمەی زەمین بە دەست مرۆڤەوە و بەھاوکاری زانستی بەئایدۆلۆژی بو بۆتە ھەسارەیەکی مردووی نا زیندوو وێرانە، جۆریەتییەکانی زیندەوەرەکان بە خودی مرۆڤیشەوە لەبەردەم ھەڕەشەی نەماندان لەدەرئەنجامی دەسدرێژیەکانی مرۆڤەوە بۆ سەر سروشت. ڕۆبۆتۆک دەیەوێت لەسەر جینیۆمی مرۆڤی مردوەوە جۆرێک مرۆڤێک پەروەردە بکات خاڵی لە ھەستی وێرانکاری. دەرھێنەر لەم فیلمەدا لەڕێگەی چیرۆکێکی زانستی خەیاڵیەوە دەیەوێ مرۆڤایەتی لەکارەساتی وێرانکاری زەمین ئاگەدارکاتەوە، و کاریگەری نێگەتیڤی مرۆڤ لەسەر زەمین و بونەوەرەکان و سروشت بخاتە روو لەجاخی تەکنەلۆژیدا. دەرھێنەری فیلمەکە (گراند سپیوتە)یە و کۆمپانیای بەرھەمھێن پەنگوین ئیمپایەر و چەند کۆمپانیایەلی ترن، پەخشی فیلمەکە تایبەتە بە نێت فلێکس و ستۆدیۆچەناڵ،ئەم فیلمە لەشێوەی سکرین پلەیەی فیلمەکە (مایکڵ لۆد گرین)ە و فیلمەکە لە ٢٠١٩دەدا بەرھەم ھاتوە"
  },
  {
    "id": 289,
    "p": 289,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "typeTop": "top",
    "memberNameEnglish": "dana-nazanin",
    "title": "‏Interstellar 2014",
    "photo": "Interstellar.jpg",
    "writingN": "دانا نازەنین",
    "nameF": "بەنێو ئەستێرەکاندا ٢٠١٤",
    "description": "\nتیۆری ڕێژەیی کات و ئینتەرستیلەر\nئەم فیلمە باس کردنە لەو پێشبینیەی ئینیشتاین کە باس لە قوپانی کات و بۆشایی دەکات لە سنوری بلاك ھۆڵەکاندا(کونە ڕەشەکان)، وە بڕینی کاتە لەودیو بلاك ھۆلەکان و لەناو سینگولاریتی دا بەپێی یاسا کوانتەمیەکان، فیلمێکی تا ئەندازەیەکی زۆر چێژ بەخشە بەتایبەت بۆ فیسیستەکان. ئینشتاین سەدەیەك بەر لە ئەمڕۆ پێشبینی ئەوە دەکات کە ئەگەر دوو مرۆڤ یەکێکیان لەسەر زەمین و ئەوی دیکەیان بە کەشتیەکی ئاسمانی بەخێرایی روناکی بەرەو بۆشایی کەون و بۆ گالاکسیەکی (ھەسارە) تر بروات، ئەوا کاتێك دەگەڕێتەوە مرۆڤەکەی سەر زەمین پیر بووە بەڵام لای ئەم ھێشتا چەند رۆژ یاخود چەند کاتژمێرێك تێپەر بووە، کەواتە کات رێژەییە و لەشوێنێكەوە بۆ شوێنێکی تر بەپێی ئەندازەی جیاوای خێرایی لە سنوری خێراییە زۆرەکانی وەکو روناکی دا و جیاوازی گرافیتی (ھێزی کێشکردن) جیاوازی ھەیە، لەھەندێك شوێنی کەوندا کات دەوەستێت و تێپەر نابێت لەھەندێك شوێنیشدا زۆر بەخێرایی تێدەپەرێت، وە لەوەش سەیرتر لەوانەیە لەھەندێك شوێندا کات بگەرێتەوە بۆ دواوە، واتا تۆ بگەرێیتەوە بۆ رابردوو و مناڵی خۆت ببینی. کوپەر کە جوتیارێکە لەیەکێك لە ویلایەتەکانی ئەمەریکادا و پێشتر فرۆکەوانی ناسا بووە و سەرو بەندی لەگەڵ کێشە کۆسمۆلۆجییەکاندا ھەیە و کچێکی ھەیە، مۆرفی کە لەدەوروبەری ھەشت ساڵیدایە و حەزێکی سەیری ھەیە بۆ کتێب خوێندنەوە و لەنێویشیاندا کێشە فیزیکی و کۆسمۆلۆجییەکان، ھەر بەم ھۆیەشەوە ھەمیشە وەکو ھاوکار و ھاورێیەکی باوکی دەردەکەوێت، لەو سەردەمەدا زەمین بەرەو پیسبوون دەڕوات، گەردەلولە تۆزاویەکان بە ڕێژەیەکی نائاسایی ھەڵدەکەن لەو ناوچەیەدا، دەرد و پەتای ڕووەکەکان بڵاو دەبێتەوە و گیا و سەوزایی بەرەبەرە بەرەو لەناوچوون دەچن، و ژیانی ئۆرگانی لەزەمیندا لە داھاتویەکی نزیکدا بەرەو لەناوچوون دەچێت و زەمین دەبێتە ھەسارەیەکی مردوو و ناساز بۆ ژیان، کوپەر رۆژێك بە ڕێکەوت ڕێی دەکەوێتە ناوچەیەکی نھێنی ناساوە لەو سنورەدا و دەکەوێتە ناو بۆسەی سکیوریتی (نھێنی) ناساوە و دەیبەنە لای پرۆفیسۆر جۆن براند کە سەرپەرشتیاری ئەو پرۆژە نھێنیەی ناسایە، لەبەرئەوەی کوپەر پێشتر لە ناسا کاری کردووە ھاوڕێیەتی لەگەڵ پرۆفیسۆر ھەیە و پرۆفیسۆر پڕۆژە نھێنیەکەی بۆ ڕوون دەکاتەوە کە پرۆژەی ناردنی میژن یا کەشتیەکن کە بەخێرایی روناکی تێپەرێت بۆ گالاکسیەکی ھاوسێی گالاکسیەکەی خۆمان بۆ ئاشکراکردنی ١٢ ھەسارە لەنێو ئەو گالاکسیەدا کە ئەگەری ژیانیان تێدایە بۆ ئەوەی داھاتوی مرۆڤایەتی پێ ڕزگار بکەن، چونکە داھاتوی مرۆڤایەتی لە ئایندەیەکی نزیکدا کۆتایی پێدێت لەسەر زەمین، چونکە زەمین بەھۆی پیسبوونی تەکنەلۆژیەوە ژیانی تێدا نامێنێت، بەلام کوپەر دەپرسێت بۆچی بەنھێنی ئەم پرۆژەیە بەرێوە دەبەن؟ ئەویش لە وەڵامدا پێی دەلێت کە بەشێك لەو پیسبوون و گەردەلولانەی ئەم ناوچەیە پەیوەندی بەو پرۆژەیەوە ھەیە و ڕووداوی سروشتی و ئاسایی نین لەبنەڕەت دا بۆیە ئەگەر راگەیاندنەکان بزانن کە بەھۆی ئەم پرۆژەوەیە دەیکەن بەکێشە و خەڵکی لێناگەڕێت پرۆژەکە تەواو بێت، وە پرۆفیسۆر پێشنیار بۆ کوپەر دەکات کە ژیانی خۆی بەخت بکات لەپێناو مرۆڤایەتی دا و لەگەڵ تیمێکدا بڕۆن بۆ گەڕان بە دوای ژیان لەگالاکسیەکی نزیك لە گالاکسیەکەی خۆمان، کوپەر پاش پرسیار و گومانگەلێك لەسەر داھاتوی مرۆڤایەتی ڕازی دەبێت بەوەی ئەمە بکات\nکوپەر و تیمەکەی بەرەو بۆشایی دەفڕن بەخێرایی ڕووناکی و گالاکسی خۆمان بەجێدێڵن، بەچەند کاتژمێرك دەچنە نێو گالاکسیەکەی ترەوە کە ئەو چەند کاتژمێرە لە سەر زەوی بە نزیکی 27 ساڵ تێدەپەرێت! کوپەر ھێشتا چەند کاتژمێرێکی تێنەپەڕاندووە بەڵام مۆرفی کچە بچوکە ھەشت ساڵەكەی نامەیەکی بە ڕادیۆ ئەکتیڤیتیدا بۆ دەنێرێت لە وێستگەکەی ناساوە کە تەمەنی نزیکی ٤٠ ساڵ بۆتەوە! ئەمە ھەم کوپەر سوپرایز دەکات و ھەم توشی خەمۆکی و قەھرێکی قوڵی دەکات، ھەرچەندە بەپێی زانیاری لەسەر تیۆری ریفۆلیوشن پێشبینیەکی وای کردبوو بەلام لەگەڵ ئەوەشدا ھەست بەجۆرێك لەپەشیمانی دەکات لەگەشتەکەیدا و پرۆژەکە بەکارێکی ھەڵە دەزانێت بەڵام ھێشتا کارەکەشیان تەواو نەکردوە بەڵکو تەنھا چەند کاتژمێرێکە دورکەوتونەتەوە و دەستیان بە بنیاتنانی ڕەگەز و گەرای مرۆڤایەتی نەکردووە لەنێو ھەسارەکەدا کە وا بڕیارە ئەوان چەند ساڵێك لەوێ بمێننەوە بۆ ئەوەی نەوەی مرۆڤایەتی لەوێ بچێنن، بەڵام ئەو چەند ساڵەی لای ئەمان بە سەدەھا ساڵ تێدەپەرێ لەزەمیندا بۆیە کوپەر ترسی لەوە ھەیە ئیدی کچەکەی نەبینێتەوە و کە دەگەرێتەوە بۆ سەر زەمین بەسەر نەوەی نەوەی کچەکەیدا بگەرێتەوە و کات درەنگ بووبێت، لەکاتێکدا لەنێو تیمەکەیدا دکتۆر مان و کچەکەی پرۆفیسۆر جۆن براند کە ئێمیلا براندن دەیانەوێت پرۆژەکە بە ئەنجام بگات ھەر وەک حەز و خولیایەکی ھەموو زانایەك بۆ پرۆژەکەی و کارەکەی و خەونەکەی، بۆیە کێشە دەکەوێتە نێوانیانەوە، بۆیە کوپەر دوای مشتومرێك و کێشەی زۆر دکتۆرە ئیمیلا قایل دەکات کە ئامانجی گەشتەکە بگۆڕن بەوەی کە بەھۆی پەیوەندی کوانتۆمی و گراڤیتیەوە لەنێو سینگولارێتی دا، لەنێو بلاك ھۆلێکی ناو ئەو گالاکسیەوە بگەرێنەوە بۆ رابردوو و کات ببڕن و لەوێوە دەستکاری کۆدە کوانتۆمیەکانی گراڤیتی و زەمین بکەن تا بەجۆرێك لە جۆرەکان ڕێگە لە کارەساتی کۆتایی ژیان بگرن لە زەمین بۆیە کوپەر بڕیار دەدات خۆی بچێتە ناو بلاك ھۆڵەکەوە، کە لەوێدا چرکەیەکی ناو بلاک ھۆل ٧٢ کاتژمێری سەر زەمینە و تێدەپەرێت و دەگەرێتەوە بۆ جیھانی ئەودیو بلاک ھۆل  کە سیگۆلاریتیە و جیھانی رابردووە و کات تێیدا ڕابردووە و دەگەڕێتەوە بۆ کاتی بەر لە گەشتەکە و لە ڕێگەی کۆدە کوانتۆمیەکانەوە کە دیسانەوە ئەمەش پشت ئەستورە بەتیۆریای ماتماتیکیەتی گەردون و ڕابردوو داھاتوی زەمین دەگۆڕێت و ئیدی گەشتەکەی کۆتایی پێ دێنێت و دەگەڕێتەوە زەمین، بەڵام ئەو گەڕانەوەی کە لای ئەو بە چەند کاتژمێرێك تێپەریوە لەسەر زەمین بە ١٢٥ ساڵ تێپەریوە و کە چاو دەکاتەوە لەسەر زەمینە، ئیدی ھەموو شتێک گۆڕاوە و کچەکەی پیرەژنێکە و نەوە و نەوەزاکانی بەدەوریدان و لە سەرە مەرگدایە\nئەمە چیرۆکی فیلمەکەیە ئەوەی پەیوەندی بەفیزیاوە ھەیە لەگەڵ ھەموو ئەگەرەکانی خاوبونەوەی کات و قوپانی لە سنوری بلاک ھۆلەکاندا لە تیۆریای ڕیلەیتیڤیتیدا، بەڵام ئەوەی زۆر گرنگە ئاماژەی پێبکرێت بەپێی بۆچوونی ستیڤن ھاوکینگ لە نوێترین کتێبەکەیدا کە پاش مەرگی خانەوادە و ھاوڕێکانی بڵاویان کردەوە، کە کۆتا بۆچوونەکانی ستیڤن ھاوکینگن، ئەویش ئەوەیە کە مرۆڤ ئەگەر بشگەڕێتەوە بۆ ڕابردوو و کات ببڕێت ئەوا ناتوانێت دەستکاری کۆدە کوانتەمیەکان بکات و ژیان بگۆڕێت.ئەوەشی پەیوەندی بە مرۆڤایەتییەوە ھەیە ئەوەیە کە ژیان بەردەوام دەبێت بەڵام ئەم ژیانە ژیانێکی تراژیدییە، ئێمە دەچینە گالاکسی تر ، ژیان دەدۆزینەوە لەنێو ھەسارەکانی تردا، دەگەڕێین گەڕانێکی قوڵ، پنت بە پنتی گەردوون ئاشکرا ئەکەین و داگیری دەکەین بەڵام ھەموو ئەمانە بە تراژیدیەوە، غەمگینیەك بەرابەر گۆڕینی ھاوکێشەکانی وجود، ئاوەژوو کردنەوەی ئەو ھەموو یادەوەرییانەی مرۆڤایەتی بەدرێژایی مێژوو لەگەڵ خۆیدا ھێناویەتی و بەئەمڕۆ گەشتووە، ئاوەژوو کردنەوەی یاسا نۆرمالەکانی بایەلۆجی و فیزیا و کیمیا و جیۆلۆجی، ئاوەژوو کردنەوەی جیناتی مرۆڤایەتی، مرۆڤ دەکەوێتە حاڵەتێکی نامۆوە لەگەڵ وجودی خۆیدا، دەزانیت ھیچ شتێکیش ھێندەی ئەوە مرۆڤ غەمگین و قەھربار ناکات کە نامۆبێت بە وجودی خۆی، مرۆڤ دەکرێت لە ژینگە، لەوانی تر لە کەون نامۆبێت و ئاسایش وەریگرێت بەڵام کاتێك مرۆڤ دەگاتە ئەو ئاستەی کە نامۆیە لەگەڵ وجودی خۆیدا، تێناگات بۆ پیر نابێت و ئەو گۆڕانە بایەلۆجیانەی لەناو جەستەیدا روودەدەن و ھیچکام لەمانەش ئیشی خودا نیین،  تێناگات چۆن ئیدی لەکەونێکی تر و لە ھەسارەیەکی ترەوە دەست پێبکات و ھیچ باگراوەندێکی نییە لەسەر بوون و پێکھاتە نوێکەی خۆی، لێرەدا ئیدی دادەڕمێت، ئیدی غەمگین دەبێت، ئیدی دەچێتە دۆخی نھێلیستیەوە، مرۆڤ تا ئەمڕۆکەش  نھێلیستی راستەقینە نەبووە، مرۆڤ تا ئەمڕۆکەش گەرچی زانیاریشی نەبوبێت لەسەر گۆڕانکاریە سروشتییەکان بەڵام مرۆڤێکی باوەڕدار بووە بەخودا و شەیتانەکان، بەڵام مرۆڤی ئەمرۆ ئەم ستایلە نوێیەی مرۆڤ مرۆڤێکی بێ باوەڕە بەمیتافیزیکا و ئەو دیو سروشت، مرۆڤێکە ئیدی نھێنیەکان ناگەڕێنێتەوە بۆخودا، بۆیە مرۆڤ ئیدی لێرەوە بێ ھیوا دەبێت، بێھیواییەکی قوڵ قوڵ ڕووی تێدەکات، ئەم داھاتووە تراژیدییەی مرۆڤایەتی دەمانباتەوە بۆ ئەفسانەی سیزف کە ژیان چۆن بە بێھودە بەردەوام دەبێت و دەشبێ و دەبێت بژین\nفیلمەکە لە جۆری خەیاڵی زانستیە و لە ساڵی 2014 بەرھەم ھاتووە و  نوسەری فیلمەکە جۆناتان نۆلانە و لەدەرھێنانی کریستۆفەر نۆلانە، ئەکتەرە سەرەکیەکانی ماسیۆ دریڤد مەکاونی کە ڕۆڵی کوپەر دەگێرێت و جێسیکا مێشڵ چێستن کە ڕۆڵی مۆرفی کچی کوپەر دەگێڕێت و  ئان ھەسوی کە ڕۆلی دکتۆرە ئیمێل براند کە کچی دکتۆر جۆن براندە دەگێڕێت. بودجەی فیلمەکە $165 ملیۆن دۆلاری ئەمەریکیە، بڕی پارەی بەرھەم ھاتوی فیلمەکە 677.5$ ملیۆن دۆلاری ئەمەریکیە.یەکەمین پەخشە سینەماییەکانی فیلمەکە لە چین و ئەمەریکا و بەریتانیا پەخش کراوە"
  },
  {
    "id": 300,
    "p": 300,
    "idPoster": "https://lh3.googleusercontent.com/VIwfvLhxF5PGXKeOVqmgjlfswlJZVYhThgPnAkdw0__qhOyNToyFJyVbaWL4Par0RptN0whnvSsUIXapQ75UHR407QVuHCa7cDWz1-Nmf06A5Kn4VcP78jqpM6S1_DlBMSvi3zKGnQ=w2400",
    "typeSeries": "series",
    "memberNameEnglish": "dana-nazanin",
    "title": "Lucifer 2016",
    "photo": "Lucifer2016.jpg",
    "writingN": "دانا نازەنین",
    "nameF": "لوسیفەر ٢٠١٦",
    "description": "\nمرۆڤ و لێکەوتە نەراینیەکانی\nئەم زنجیرەیە کارکردنە لەسەر دیوە تاریك و ئەھریمەنیەکەی مرۆڤ، لەم زنجیرەیەدا تۆ بەردەوام دەکەویتە بەردەم ئەو پرسیارەی کە ئایا مرۆڤ چییە؟ بونەوەرێکی جوانە یاخود ناشرین؟ درندەیە یاخود بێتاوان، بەلام لەکۆتایی زنجیرەکەدا تۆ لەوە تێدەگەیت کە مرۆڤ بە ھەموو جوانی و ناشرینیەکانەوە مرۆڤە، ھیچ دیوێک لەدیوەکانی مرۆڤ دیوێکی سوپەرنەچرالی یا دەرەوەی ئیرادەی مرۆڤبوون نییە، جوانیەکانی مرۆڤ نە کاری دین و خواکانن وە نەناشرینیەکانیشی کاری ئەھریمەن و شەیتانەکانن، بەڵکو ھەموو ئەمانە خودی مرۆڤن، مرۆڤ لەگەڵ دیوە جوانەکەشیدا بەڵکو لەھەمان کاتتدا ھەر ئەمەیە کە ھەیە،  بکوژ، خیانەتکار، درۆزن، تەماحکار و بێمتمانەیی، ھەموو ئەمانە لەھەناوی خودی مرۆڤدان، وە ھەمیشە مرۆڤ ویستویەتی خۆی لەم دیوەی خۆی خۆی بێبەریکات و بیداتە پاڵ شەیتانەکان و خوداکانی شەرەنگێزی ھێزە مێتافیزیکی و رێکەوتەکان. بەڵام ئەم فیلمە پێمان دەڵێت نا رێک و پێک ئەمە مرۆڤە، ھەموو دینەکان و ھەموو شەیتان و خوداکان مرۆڤ دروستی کردون  بۆ خۆدزینەوە و خۆبەری کردن لەو دیوە قێزەونەی، ھەمیشە خوداکان و شەیتانەکان ھۆکارێک بون بەدەست مرۆڤەوە بۆ رەوایەتیدان و ئیکسکیوس بون بۆ مرۆڤ بۆ خالیکردنەوەی ئەم ویستە درندە و ئەھریمەنیەی خۆی\nزنجیرەی لوسەر زنجیرەیەکی دراماتیکی  سایکۆلۆژی کریمیناڵیە لە پێنچ وەرز و ٢٠ زنجیرە پێکھاتوە و کۆتا زنجیرەی ٢٠١٩ کۆتایی ھات  کۆمەلێك ڕووداوی نەخۆشی دەروونی لەخۆ دەگرێت، کە زۆربەی تاوانەکان لە دونیای میترۆپۆلیتانتی نوێ و  لەنێو لەندەندا ڕوودەدەن و ئیدریس ئەلبا و ڕۆس ویڵسن کارئەکتەرە سەرکیەکانی فیلمەکەن و نیل کرۆس نوسەری زنجیرەکەیە وە کەناڵی bbc بەرھەمھێنەری فیلمەکەیە و لە bbc 1 دا پەخش کراوە.پەیوەندی بکوژ و کوژراو، جەلاد و قوربانی لە چوارچێوەی ھەندێك دۆخی سایکۆلۆژیا رووندەکاتەوە و سایکۆ ئەنالیستیانە دێت ھەم دیوی تاریکی مرۆڤ و ھەم کاردانەوە و بەرکەوتەی مرۆڤی نوێ لەگەڵ دونیای نوێی پێکدادانی شارستانیەتەکان و تەکنەلۆژیادا شی دەکاتەوە\nکارکردنی ئەم فیلمە لەسەر دوو جۆر تەکنیك بونیاد نراوە، ڕووداو و حەدەسی کورت و حەدەسی درێژ و دوور مەودا، ھەرچی ڕووداوە بچووکەکانە لە لایەن مرۆڤە لێھاتوە نەخۆشەکانەوە ڕوودەدەن و روداوە درێژەکانیش لەلایەن مرۆڤە ساغەکانەوە ڕوودەدەن، کە دەتبەنەوە بۆ پرسیارکردن لەسەر پرسە قوڵ و فەندەمێنتالیستیەکانی وەکو وەفا، و خیانەت و خۆشەویستی و خودی بونیەتی مرۆڤبوون\nئەوەی جێی سەرنجە لەم فیلمەدا ئەوەیە کەتەواوی بکوژ و جەلادەکان مرۆڤی ھۆشیار و زیرەک و لێھاتوون، وە زۆربەی ھەرەزۆری ئەم جۆرە مرۆڤانەش ھیچ مۆتیفێکی ماتریالیستیان نییە، لەبەر پارە یاخود دەسکەوتی ماتریالیستی بۆ کردەکانیان بەڵکو ئەوەی مۆتیڤ و ھاندەرە بۆ ئەوەی ئەم تاوانانە ئەنجام بدەن تەنھا و تەنھا مۆتیفی سایکۆلۆژی و نەخۆشیە دەرونیە نوێکانن کە دەرئەنجامی دەرگیری مرۆڤە لەگەڵ دونیای تەکنەلۆژیای نوێدا و توشی نامۆیی بوون بەھۆی ئەو گۆڕانە خێرایانەی تەکنەلۆژیادا"
  },
  {
    "id": 301,
    "p": 301,
    "idPoster": "https://lh3.googleusercontent.com/SatIIHUKusDrhAA_ENHbmjYrz99yuZiJWwj6CMCUaP0N4o3v2_pbsv6cZJINi2slybaJUIlXHHs3ghA4tSveGV4PYz9V4nfm03cKiOQHSCXRRs3Pb_PMT43z6jAMo04tvzpSX02f4g=w2400",
    "typeFilm": "film",
    "memberNameEnglish": "dana-nazanin",
    "title": "‏Robin hood2018",
    "photo": "‏Robinhood2018.jpg",
    "writingN": "دانا نازەنین",
    "nameF": "ڕۆبن هوود ٢٠١٨",
    "description": "\nبا بونت لەخزمەت مرۆڤایەتیدا بێت\nکۆرناڵ وێست وتەنی، ژیان کورترە لەوەی چاوەڕێی لێدەکەین، بۆیە با بونت لەخزمەت مرۆڤایەتیدا بێت، ئیدی لەھەر کوێ و لەھەر پێگەیەکدا ھەیت.ئەفسانەی ڕۆبن ھود، لەکاتێکا پێگەکەی بەشێکە  لە سیستمی چەوسانەوە و ئەفسەرێکی پایە بڵندی سوپایە لەناوچەی نۆتینگھام، بەڵام پێگەکەی نابێتە بیانو بۆ دڕندەیی و چەوسانەوەگەری و بەڕەڵاکردنی غەریزە  ئەنانی و خۆپەرستیەکانی، ڕێک بەپێچەوانەی ئەقلیەت و  ئایدۆلۆژیای ئەمرۆی سەرمایەداری کە ئیندیڤیچواڵیزمی ئیگۆسێنتراڵیزم زاڵە بەسەریدا.ڕۆبن ھود چەتەگەری بەدیوە مرۆییەکەیدا ھەڵدەگەڕێنێتەوە، لەبری ئەوەی تاڵانی بکات تاڵانیەکان دەگەڕێنێتەوە بۆ ھەژارەکان، لەبری ئەوەی  بچەوسێنێتەوە  دژ بەچەوسانەوە دەوەستێت دژ بەو سیستمە دینی ئەرستۆگراسیە میلیتاریەی کە خۆی بەشێکە لێی دەوەستێتەوە تا دواجار بزوتنەوەیەکی ھەڵگەراوە دژ بە پیاوانی  دەسەڵات سەرڕێ دەخات.ئەوەی بۆ من گرنگە ھەر ئەوەیە کە لەم فیلمەدا دین، سیاسەت، سوپا و تەنانەت چەتەگەریش ھەمیشە چەن دیو و ڕەھەندی چیاوازیان ھەیە، فیگەرەکانی ھەردوو ڕەھەنی چاکە و خراپەی ئەم کایانە لەفیلمەکەدا بونیان ھەیە، دیوە دژە مرۆیەکەی و ھەمیش دیوە مرۆیەکەی. لەکۆتایدا ئەوە توانا و ویستی تۆ یە بڕیار لەسەر ئەوە دەدات کە کام دیویان ھەڵدەبژێرێت ودواجار زاڵیشی دەکات"
  },
  {
    "id": 302,
    "p": 302,
    "idPoster": "https://lh3.googleusercontent.com/wv_OW-AxiUS9-LUWL25cjRDJx8k5LkvwjHeUcPdsHVYwZ5aaYyVjRUrkMs5MfRyhyG8WIGNYNbhpL_IkccJMyyP1RgmJ3bew0nm72511rDQVO-zoWwoHLmBXRI3_zpktTgFepVQO7Q=w2400",
    "typeFilm": "film",
    "memberNameEnglish": "dana-nazanin",
    "title": "Landing up 2018",
    "photo": "Landingup2018.jpg",
    "writingN": "دانا نازەنین",
    "nameF": "ئۆقرەگرتن ٢٠١٨",
    "description": "\nمرۆڤ لەنێو دونیای بێڕەحمی کەپیتاڵستی\nفیلمی landing up چیرۆکی کچێکی (کریسی) بێلانەیە لەنێو شەقامەکانی نیۆ یۆرک دا. لە یەکێک لە شارۆچکەکانی ویلایەتی ئۆھایۆوە ھاتۆتە نیویۆرک لە پێناو ژیانێکی باشتردا، بەڵام لەبەر بێرەحمی سیستم و گرانی کرێی خانو و کەمی ھەلی کار و نەبونی کارێکی جێگیر و بەردەوام خۆی لەسەر شەقامەکاندا دەبینێتەوە و شەوانەش بۆ ئەوەی کە شوێنێکی خەوی دەستبکەوێت لەگەڵ ئەو پیاوانەدا دەخەوێت کە تینون بەسێکس تا جێی بکەنەوە و لەسەر شەقامەکان نەمێنێتەوە\nئەمە کۆی چیرۆکی فیلمەکە نیە بەڵام ئامانجی فیلمەکەیە. دەرھێنەر لەم فیلمەدا دەیەوێت ئەوە نیشانی بینەر بدات کە چۆن مرۆڤ لەنێو دونیای بێرەحمی لیبراڵیزمی کەپیتاڵستی  ئەوروپی و ئەمەریکیدا بێنرخ دەبێت، وە لەڕێگەی چیرۆکی فیلمەکەوە ئەو دونیایەی کە پارە و سێکس باڵی بەسەر ھەموو بەھا مرۆییەکاندا کێشاوە دەداتە بەر ڕەخنە. باس لەبێرەحمی و بێباکی دنیا و کلتور و سیستمێک دەکات کە تێیدا پارە و سێکس  بونەتە  دوو خوداوەندە نوێیەکانی مرۆڤایەتی و ژیان و مێشک و کلتوری مرۆڤەکانی داگیرکردوە و مرۆڤی لەمرۆڤبون خستووە و کۆمەڵگا و تاکەکانی وێران کردوە، بەجۆرێک مرۆڤێکی بەسیما جوانی بێباک و بێرەحمی لە مرۆڤ و بەھا مرۆیەکان دروستکردوە و ئەوەی لای گرنگە تەنھا پارە و سێکسە نەک ھیچی دی\nکریس و سیسی کە دوو کچە ھاوڕێی بێلانەن شەوان لەسەر شەقامەکان دەخەون و لەنێو ئەم دونیا بێرەحمەدا و لەبەر ھەژاری و بێباکی کۆمەڵگا و ناچار دەبن بە لەشفرۆشی و سواڵکردن و لەکۆتایشدا بە دەرمان کێشان و سەرئەنجامیش دەبنە بکوژ. بەس تەنھا لەپێناو شوێنێکی مانەوەدا و ڕزگاربونیان لەسەر شەقامەکان\nشەقامەکانی ئەوروپا و شارە زەبەلاحەکانی ئەوروپا پڕاو پرە لەم جۆرە مرۆڤانە. سیسی و کریسی نوێنەرایەتی ئەو ھەموو گەنجە دەکەن کە لەنێو سیستم و دنیا بێڕەحمەکەی ئەوروپی و سیستمی کەپیتاڵیزمدا وێران بون و ھاڕدراون و وردووخاش ئەبن و کەسیش باکی لێیان نیە، چونکە ئیدی مرۆڤەکان ئەوەی باکیانە پارە و سێکسە نەک مرۆڤەکان و بەھا مرۆییەکان، ئەو مرۆڤانەی کریسی لەگەلیاندا ئەخەوێت تا ڕێیکەنەوە بۆ خەوێکی شەوانە ھەموو ئەو مرۆڤانەن کە ئێمەبە جوانیان دەزانین بەڵام ئەوان لەبەرابەر سێکسدا جێی سیسی دەکەنەوە و یا پاروە نانێکیان دەدەنێ"
  },
  {
    "id": 303,
    "p": 303,
    "idPoster": "https://lh3.googleusercontent.com/c2AliTcPEhkJrCjonpu7kYgoTsBeQ_l9DQIdcFrmz1Z5t9eqaKDIMxhjnftZmWOjkUPSiqRjh05EUBzEYXgSW73lqpocHXLBpgtDfTU8D5yObupdS5GJeKa9k44NAfDPfsHgf78FsQ=w2400",
    "typeFilm": "film",
    "memberNameEnglish": "dana-nazanin",
    "title": "Over the hedge 2016",
    "photo": "Overthehedge .jpg",
    "writingN": "دانا نازەنین",
    "nameF": "پشت حەسارەکە ٢٠١٦",
    "description": "\nهەڵوەشاندنەوەی هەقیقەتە وەهمییەکان\nئاژەڵە کێوی و بێئاگاکانی ناو باخچەکە کاتێک پەرژینە چیمەنیەکە(hedge) دەبینن لەشێوەی بونەوەرێکی گەورە و سەرسامکەر و بەرز و ناکۆتادا دێتەپێشچاویان پێیان وایە ئەمە خوا و بونەوەرێکی زەبەلاحە کەناوی لێدەنێن(STEVE)و پێویستە بیپەرستن، چونکە نازانن چیە، مشکەکە(Jeeper) سوجدەی بۆدەبات و داواکاری بۆدەتاشێ و داوای لێدەکات خواستەکانی بڵێت تا جێبەجێی بکەن! بەڵام کە کیسەڵەکە(Verne) کە پێشڕەوی ئەو دەستە لەئاژەڵەکان دەکات دەسپێشخەری دەکات و دەچێتە ناو چیمەنەکەوە و تێیدا وندەبێت. ئاژەڵەکان دەسدەکەن بەھاوارکردن و ترس دایاندەگرێت و زیاتر ھەست بەمەزنی و پیرۆزی ئەم خودا-پەرژینە دەکەن، بەڵام کیسەڵەکە ھاواردەکات کە ئەم خودایە منی نەخواردوە بەڵکو من لەناویدام، کیسەڵەکە دەچێتە ئەودیو دیوارەکەوە و دونیایەکی جیاواز و تەکنەلۆژی مرۆڤانە دەبینێت، دنیایەک کەلەگەڵ تەسەورات و خەیاڵاتی ئەودا نایەتەوە،دنیایەکی جوڵاو و بزواوی پڕ لەسەرکێشی،دنیایەکی گەورەتر و پر مەترسیتر،دونیایەک کە دونیای مرۆڤی خەیاڵدار و فێڵبازە، بۆیە کەفرێدەدرێتەوە ئەمدیو و ناو باخچە بچوکەکەوە ترسی لەو دونیا ئاڵۆزە لاپەیدادەبێت و خولیای تەمەڵبون و ترس وایلێدەکات کە ئەوانی تریش تێگەیەنێت نا نەکەن برۆن دەسبدەن لەو خودا-پەرژینە ترسناکە، چونکە دونیایەکی ئاڵۆز و مەترسیدار و پر لەکێشە لەودیوی ئەو پەرژینەوە بونی ھەیە، وەرن با داربخۆین بەم دونیا بچوک و بێسەرئێشەیەی خۆمان !ڕازیبین\nلەم ئان و ساتەدایە کە ڕێوی (RJ)وریا و فێڵباز و زیرەک پەیدادەبێت و تێیان دەگەیەنێت ئەو چیمەنە شیاوی پەرستن نیە، خودایەکی پیرۆز نیە،ئەوە تەنھا چیمەنێکە و بەس دونیای ئەودیو ئەو چیمەنەش جەھەندەم و دونیا نەفرەتی و مەترسیدارەکە نیە، دونیایەکە تەنھا دونیای مرۆڤی زیرەکە، دونیایەکە ئاوەدانتر و دەوڵەمەندتر و ڕێکخراوتر و لەزەتدارترە لەدونیا بچوکەکەی ناو ئەم باخچەیە، وە تێیان دەگەیەنێ کە دونیای ئەمان تەنھا دونیایەکی ھەرە بچوک و سەختر و بێتامترە لەدونیایی مرۆڤەکان،نەخشەکە دەردێنێت و نیشانیان دەدات کە ئەمان تەنھا لەنێو باخچەیەکی بچوکی یەکێک لەخانوەکانی ئەو گوندەدان، وە ھانیان دەدات بۆ گەشتن بەو دونیا پر لەخواردەمەنی و ھەمەچەشنیەی مرۆڤەکان تەنھا کەمێک بوێری و جوڵە و ڕیسک پێویستە بۆ ئەوەی بەشداربن لەو نازونیعمەتەی کە مرۆڤەکان بەدەستیان ھێناوە،لەو ھەمەچەشنیەی خواردن، لەو تامە جیاوازانەی جپس و کێک و ساردەمەنی و شلەمەنی، لێرەوە ڕۆلی ڕێوی فێلزان و زۆرزان ئەبێتە ڕۆلی ڕابەر و فەلیلەسوفێکی پراکتیکی، ڕۆڵی ڕێوی وریا ھەمان ئەو ڕۆڵەی فەیلەسوفی ئەشکەوتەکەی ئەفڵاتونە کە ئەچێتە دەرەوە و دێتەوە و دونیای دەرەوەی ئەشکەوتەکە نیشانی دانیشتوانی ناو ئەشکەوتەکە دەدات\nئەمە یەکێکە لەدیمەنەکانی نێو ئەنیمەیشنەکەیە، یەکێکی تر لە حیوارە ھەرە مانادار و لەزەت بەخشەکانی نێو ئەم فیلمە ئەوەیە کە کاتێک ئاژەڵەکان ئەچنە نێو دونیای مرۆڤەکانەوە ئەچنە نێو ماڵەکەوە کیسەڵەکە(Verne)بە رێویەکە(RJ)دەڵێت؛ ئێمە تەنھا بۆ خواردن لێرەین،پێمانبڵێ کە خواردنیان ھەیە یانا؟!(‏RJ) وەڵام دەداتەوە؛ مرۆڤ ھەمیشە خواردنی ھەیە،ئێمە بەخواردن دەژین،بەڵام ئەوان بۆ خواردن دەژین،خواردن ژیانی داگێرکردون، ھەنێچار خواردنیش دەپەرستن!تەواوی فیلمەکە لێوڕێژە لە پێکەنین و لەھەمانکاتا فکرەی کاریگەر،ئەم ئەنیمەیشنە ئەگەرچی کۆمیدی و زمان و خەیاڵاتی منداڵانەی تێداکاردەکات بەڵام لەھەمانکاتیشدا فکرەی سەرنجڕاکێش و گەورەی تێدایە.ئێمە چی لەم فیلمەوە فێر دەبین؟ \nھەڵوەشانەوەی حەقیقەتەکانمان، مەرچ نیە ئەوەی لای ئێمە پیرۆزە لەبنەڕەتەوەڕا شتێکی پیرۆز و شیاوی پەرستش بێت دەکرێ تەنھا پەرژینێکی وەھمی و خەیاڵی بێت. ئەوەی کە ئێمە لێی دەترسین لەودیو پەرژین و کوفرەوە مەرچ نیە ترسناک و ناشرین و مەترسیداربێت، دەکرێ بەھەشتێکی تر و دونیایەکی فراوانتربێت لەدونیا بچوکەکەی ئێمە، بۆیە ھەمیشە تێگەشتن و زانین و بوێری و ڕیسک ئەکرێ ھاوکاریکەرمان بێت لەھەڵوەشانەوەی ھەنێک وەھم و خەیاڵاتی داتاشراودا کەچەندین ساڵە لەخەیاڵدانماندا ھێمای پیرۆزی و مەزنی و گەورەییان ھەیە کە لەڕاستیدا دەکرێت زۆربەی نەھامەتیەکانمان لەوێوە سەرچاوەیگرتبێت و ئێمە خۆمان بێئاگا و نەزانبین پێی\nفیلمی OVER THE HEDGE ،فیلمێکی کۆمپیوتەری ئەنیمەیشنی کۆمیدیە، کە باس لە چیرۆکی کۆمەڵێ ئاژەڵی کێوی دەکات کە بەرکەوتنیان پێدەکرێت لەگەڵ ژیانی تەکنەلۆژی مرۆڤیەوە لەلایەن ڕێویەکی زیرەکەوە، چیرۆکی فیلمەکە لە چیرۆکی منداڵانەێ ڕۆژنامەگەریەوە وەرگیراوە،(بۆنی ئاڕنۆڵد) بەرھەمھێنەر و فلیمنامەنوسە و (تیم جۆنسن) و (کاری کرکپاتری) ئامادەکاری فیلمەکەن\nکۆمپانیای بەرھەمھێنەر(Dreamwork animation)ە و لەست ھەمان کۆمپانیادا بەرھەم ھێنراوە لە ویلایەتە یەکگرتوەکانی ئەمەریکا، بوجەی تێچوی ٨٥ ملیۆن دۆلارە و کۆمپانیای بۆکس ئۆفیس بڵاوی کردۆتەوە لە ٣٠/٤/٢٠١٦ دا لەلۆس ئەنجلس و لە ١٩/٣٠/٢٠١٦ دا لەتەواوی ویلایەتە یەکگرتوەلانی ئەمەریکادا، وە پارەی بەدەسھاتو تێیدا ٣٤٠ ملیۆن دۆلاربوە"
  },
  {
    "id": 304,
    "p": 304,
    "idPoster": "https://lh3.googleusercontent.com/Wn-hg2coqCm9zUlhdVNqBd6tMoE2j2zRTwy7CZFKY3gI5H6_Y20pMWiIH13HGAfDdfBk8eXJ8eKZ121ObzUnpjXbUpbhqR7ZMCPGMMIGjY68k-14y4XCEmmMK3TleNB9EdBs5HiWDg=w2400",
    "typeSeries": "series",
    "memberNameEnglish": "dana-nazanin",
    "title": "Peaky blinders 2013",
    "photo": "peakyblinders.jpg",
    "writingN": "دانا نازەنین",
    "nameF": "پیکی بلایندەکان ٢٠١٣",
    "description": "\nلەڕێگەی سینەماوە چەتەکانیان دەکەنە قارەمان قارەمانەکانەکانمان تیرۆرایزدەکەن سینەما ماشین و ڤێرژنە نەرمەکەی سەپاندنی ئایدۆلۆژیای سیستمە. زنجیرەی (پیکی بڵاندەرەکان )  گێڕانەوە و بەفەنتازی کردنی چیرۆکی گروپ و خانەوادەیەکی قەرەجی نیمچە بۆرژوای ئینگلیزە کە لە دەوروبەری  چەتەگەری و قۆرغکاری خانەوادری پیکی بڵاندەرەکان لەخۆدا دژ و خیانەتە لەقەرەچ بونی خۆیان و نوێنەری  چەتەگەری و مۆنۆپۆلی و ئیمپریالیستیەتی سیستمن.ئیمپریالیستی بەریتانی-ئەمەریکی لەڕێگەی چەتەگەرییەکی وڵاتانی ئەفەریقی و ئاسیا و ڕۆژھەڵاتی ناوەڕاستی تاڵان کرد و ژێرخان و سەرخانی ئابوری خۆیانیان پێ بەھێز کرد، وە پلانەکان و تەکنیکی تاڵانیەکەشیان ناو لێنا سیاسەت کردن، پیکی بلاندەرەکان و تۆماس شێڵبیش ھەر وادەکات.ھەژارەکانی بێرمینگام ڕوت دەکەنەوە و کۆمۆنیستەکانیش دەفرۆشن و سامانی کونسوڵی ڕوسەکانیش دەدزن\nچەتەگەری فۆرمە ھەمیشەیە مێژویەکەی سەرمایەداریە، چەتەکان ،لەدەرەوەی سنوری خۆیان دێنە سەر رێت و ڕوتت دەکەنەوە و تاڵانت دەکەن، پیکی بڵاندەرەکانیش دواتر سنوری چەتەگەریەکەیان تەنھا لەبێرمینگھامدا نیە بەڵکو لەلەندەن و پاشانیش لە نیۆیۆرکە، ھەرەوەک سەرمایەداری لە ئەفەریقا و فێتنام و یابان و لەئێستەشدا لەڕۆژھەڵاتی ناوەڕاستە. ئەمە بەرجەستەکردنی ڕۆلی ئیمپڕیاڵیستی ئینگلیزیە لە خودی خانەوادە و گروپێکی چەتەگەریدا"
  },
  {
    "id": 305,
    "p": 305,
    "idPoster": "https://lh3.googleusercontent.com/Pj-inE-2wtMNVT93ndxv8pirAQ9lI86C2l6rm5aBArsgqQNeFR6KAQ9dy7VkxIdAve9S_1dM9dtfFEWMR0jtISwzgB-wm74_COvy0psZth3aAYuzE0WGA-9qGrWycTYnXG37pV0C_Q=w2400",
    "typeFilm": "film",
    "memberNameEnglish": "dana-nazanin",
    "title": "Got on up 2014",
    "photo": "Getonup.jpg",
    "writingN": "دانا نازەنین",
    "nameF": "لە خەو هەستا ٢٠١٤",
    "description": "\nباسێک لە میوزیکی فەنک و جەیمس بڕاون، لە فیلمی لە خەو هەستا ٢٠١٤\nئەم دونیا دونیای پیاوە بەڵام ھیچ نەئەبو، ھیچ بە بێ ژن یا کچ!! ئەبینی؟! پیاو ئۆتۆمبێلی داھێنا،بۆ ئەوەی ئێمە بگوازێتەوە، لەڕێگاکاندا.پیاو شەمەندەفەری داھێنا بۆ ئەوەی کەلوپەلە قورسەکان بگوازێتەوە،لەنێوان شوێنە دورەکاندا.پیاو کارەبای داھێنا بۆ ئەوەی ئێمە لە تاریکی دەربھێنێت.پیاو بو کە بەلەمی داھێنا بۆ ناو ئاو(زەریا و دەریاکان)وەک چۆن نوح کەشتی دروسکرد.ئەبینی؟! دونیا دونیای پیاوە.بەڵام ھیچ نەئەبوو،ھیچ بەبێ ژن یا کچ!!پیاو کەمێک بیر لە مناڵانی کوڕ و کچ دەکاتەوە و دڵخۆشیان دەکات، بۆیە  بوکەڵەیان بۆدروست ئەکات. وە پیاو ھەموو شتێک ئەکات  ھەموو شتێک،  کە دەتوانێت! تەماشا پیاو پارە پەیدا ئەکابۆ کڕینی شتومەک لە کەسێکی تر.ئەم دنیا دونیای پیاوانەبەس ھیچ نەئەبوھیچبەبێ ژن یا کچ.ھەمویی لەدەست دەداتلەقەھر و بێکەسیداھەمووی لەدەست ئەدات لەپوچیەتی و تاڵیدا\nئەم گۆرانیە بەشێکە لە میوزیکی فەنک funk music لە ساڵی ١٩٦٦ لە ئەمەریکا وتراوە لەلایەن ھونەرمەندی گۆرانیبێژ و ھۆنراوەنوس و سەماکەری میللی ئەفەریقی-ئەمەریکی جەیمس براونەوە، کە یەکێکە لە گۆرانیە ھەرە کاریگەر و جوانەکانی ئەو ھونەرمەندە\nمیوزیکی فەنک، جۆرێکە لەمیوزیکی ئەفریقی-ئەمەریکی لە کەساڵانی ١٩٦٠ دا لەنێو رەشپێستەکانی ئەمەریکادا سەری ھەڵدا و تێکەڵەیەک بو لە میوزیکی جاز،سۆڵ،بلو، ھیپ ھۆپ و دانس، کە زۆر جەخت ناکاتە سەر ڕیتم و میوزیکێکە لەنێوان تۆنی بەرزی و نزمی و ھەستی توند و ھێواشدا گەمەدەکات، کە بەگشتی تەعبیرە لە ھەستە ناوەکی و چەپێنراوەکانی دەروونی مرۆڤ، وە لەسەر دەستی جەیمس براون ئەم میوزیکە گەشەیەکی بەرچاوی بەخۆوە بینی، funk بەمانای دڵتەنگی و ترسی قوڵ و کاریگەر دێت کە ئەسڵی وشەکە لاتینیە و لە ساڵانی ١٦٢٠ دا ھاتۆتە ناو زمانی ئینگلیزیەوە\nفیلمی got on up فیلمێکی بایۆگرافیە و تایبەتە بەژیانی جەیمس براون کە چۆن بەربەرەکانی لەگەڵ ھەژاری و بێبەختی و کێشە دەرونی و کەسیەکانیدا دەکات لەپێناو بەھرە و توانا ناوازەکەیدا تا دەبێتە ھونەرمەندێکی جەماوەری و یەکێک لە فیگەر و ئەستێرە ھەرەدرەوشاوەکانی ناو میوزیک و دانسی ئەمەریکی\nجەیمس براون لەساڵی ١٩٣٣ لە ئەمەریکا لەدایک بوە و لەساڵی ٢٠٠٦ ھەر لەوێ مردوە، بە خوداوەندی میوزیکی سۆڵ ناسراوە و لەماوەی پەنچا ساڵی درەوشانەوەی تەمەنیدا یەکێک بوە لە ئەستێرە ھەرە دیارەکانی مێژوی میوزیکی سەدەی بیستەم\nhttps://youtu.be/7rq9OvaJyRc"
  },
  {
    "id": 306,
    "p": 306,
    "idPoster": "https://lh3.googleusercontent.com/Kgbv25HJsDG8emtjjpsJutyGkxgwSVuX97Nmq0kvaHDyXbcmfV8yAeBFQ83W78HVR6MNWvX4E7Kps0Ur1ZZEoUbdC7VvdA1vvzM72XqXOoOww1w-0E4Meg3CXTIOp81Qeg4TdI2qWA=w2400",
    "typeVariety": "variety",
    "memberNameEnglish": "dana-nazanin",
    "title": "Goodbye beautiful",
    "photo": "bellaciaosong.jpg",
    "writingN": "دانا نازەنین",
    "nameF": "گۆرانی بێلا چاو",
    "description": "\nخوات لەگەڵ ئەزیزم\nگۆرانی بێلا چاو وەکو مێتافۆڕێک دژ بە زۆرداری\nگۆرانیەکی ناڕەزایی و بەرەنگاری میلی ئیتاڵیایە، مێژووی گۆرانیەکە بۆ کۆتاییەکانی سەدەی ١٩ و سەرەتای سەدەی ٢٠ـی ئیتاڵیا دەگەڕێتەوە، کە خەڵکە میلیەکە و بەتایبەتی ژنانی کرێکاری چینە ھەرە ھەژارەکەی نێو کێڵگەی بژاری برنج و جەڵتوک لە  شارەکانی باکوری ئیتاڵیا  بەھۆی سەختی کار و زۆری سەعاتەکانی کارکردن و کرێیەکی کەمەوە لەلایەن خاوەنکار و کێڵگەکانەوە دەچەوسێنرانەوە،بۆیە  لەنێو ژنان و کرێکارانەوە دا بزوتنەوەیەکی بەرەنگاری و ناڕەزایی دەربڕ پەیدابون دژ بەو چەوسانەوەیە و چەندین گۆرانی میلی سەریان ھەڵدا وەک نارەزایی دەربڕین بەباری سەختی کرێکاری و کەمی کرێ ، کە ئەم گۆرانیە یەکێکە لەوان و ببوو بە ھوتافی بەرەنگاری کرێکارانی ژن و بزوتنەوە بەرەنگاریەکان و داوای ٨کاتژمێر کار و کرێی کاری زیاتریان دەکرد\nلەپاشاندا کە بزوتنەوە پارتیزانیەکانی لەئیتاڵیادا سەریان ھەلدا دژ بە ڤاشیزم دیسانەوە ئەم گۆرانیە بویەوە بە ھوتاف و سرودی چەکدارە پارتیزانەکان و ھوتافی بەرەنگاری لەنێو خەڵکیدا.‎وە لە جەنگی جیهانی دووەمیشدا دژ بە داگیرکاریەکانی ئەڵمانیای نازی و بزووتنەوەی دژە نازیزم و فاشیزم لە ئیتاڵیادا ئەم گۆرانیەیان کردەوە بە هوتافی بەرەنگاری خۆیان ساڵی ٢٠١٥ لەلایەن ڕاستڕەوەکانەوە قەدەغە کرا، بۆیە ئەم گۆرانیە ڕیتمێکی بەرەنگاری وەرگرت و بوەتە بەشێک لە هونەری بەرەنگاری دژ بەچەوسانەوە لە جیهاندا و زۆر لە هونەرمەندانی وڵاتانی تریش ئەم گۆرانیەیان وتوەتەوە بەهەمان ئاواز بەڵام بەشیعری جوودا، هونەرمەند جوان حاجۆ خەڵکی ڕۆژئاوا بە کرمانجی وتویەتی... ‎لە درامای تاڵانی پارەشدا، کە فیلمەکە دژ وەستانەوە و نارەزایی دەربڕینە بەرابەر سیستمی سەرمایەداری و  بەکارھێنانی ئەم گۆرانیەیە وەک ھوتافی بەرەنگاری دراماکەیە پرۆفیسۆر خۆشی یەکێکە لەنەوەکانی بەرخۆدەرانی دژ بە ڤاشیزم.\nبەیاینیەک کە چاوم ھەڵھێنا داگیرکەرانم بینی  پارتیزانەکان(بەرخۆدەران)منیان ھەڵگرت ماڵئاوا ئەزیزم ماڵئا وا، خوات لەگەل جوانکیلە خوات لەگەڵ چونکە ھەست ئەکەم مەرگ لێم نزیکە ئەگەر من مردم وەک پارتیزانێک(بەرخۆدەرێک) ئەوا پێویستە تۆ بمنێژیت لەسەر لوتکەی شاخێک لەسێبەری گوڵێکی جواندا کە خەلک بەوێدا تێپەردەبن  دەڵێن  چیە ئەو گوڵە جوانە! ماڵئاوا ئەزیزم،ماڵئاوا خوات لەگەل خۆشەویستم، خوات لەگەڵ"
  },
  {
    "id": 307,
    "p": 307,
    "idPoster": "https://lh3.googleusercontent.com/UF0OeSyKhlSpUYtljMOaIsAGPcvkBsjhdNezss00NqeVm5ovRjcgI1M1vqijgxS4QVvthXMMSXn9Dc99Nh4RAe9f4zto_rhuPWG8EwxAq6ufnDPVCWiMiRwt-v9hldbcM4QwpFxrLQ=w2400",
    "typeFilm": "film",
    "memberNameEnglish": "mohamed-hadnan",
    "title": "You Were Never Really Here (2017)",
    "photo": "youwereneverreallyhere.jpg",
    "writingN": "محەمەد عەدنان",
    "nameF": "تۆ هەرگیز بەڕاستی لێرە نەبوویت (2017)",
    "description": "\nشـیـکـردنـەوە بـۆ فـیـلـمـێـکـی جـوان و پـڕ مـانـا\n!!سـپـۆیـڵ\nکـەسـایـەتـی (جـۆو)/ کەسێکی باشە و دڵێکی پاکی هەیە، گرنگترین کەس لەژیانیدا دایکێتی و هەموو هەوڵێکی لە ژیاندا پاراستنێتی چونکە دایکێکی باش بووە بۆی و کاتێک باوکی ویستوویەتی ئەشکەنجەی بدات دایکی ئەوی پاراستووە، لە تەواوی چیرۆکەکەدا دەبینین (جـۆو) دەیهەوێت خۆی بکوژێت وەک ئەو کاتەی دەیەوێت چەقۆیەک قوتبدات یان ئەو کاتەی سەری لەشوێنی تێپەڕینی شەمەندنەفەر نزیکدەکاتەوە، هۆکارەکەشی ئەوەیە ئەیهەوێت کۆتایی بەو ئازارانەی بێنێت کە لەمنداڵییەوە پێوەی لکاون بەڵام ناتوانێت ئەو کارە بکات چونکە کەسێک هەیە کە پێویستە ئاگاداری بێت ئەویش دایکییەتی، لەزۆر دیمەندا خۆشەویستی نێوان (جـۆو) و دایکی پیشان دەدات چەندێک (جـۆو) گرنکی پێدەدات و نایهەوێت خەم بخوات و هەمیشە دەیخاتە پێکەنین\nدیـمـەنـی یـادەوەریـیـەکـان/ (جـۆو) کاتێک منداڵ بوو لەلایەن سەربازێکەوە شیرینی پێدەدرێت وە منداڵێکی تر کە چەکی پێیە تەقە لە (جـۆو) دەکات و شیرینییەکەی لێ دەبات، کاتێک منداڵ بوو باوکی ویستوویەتی ئەشکەنجەی (جـۆو) و دایکی بدات بە چەکوشێک بەڵام دایکی (جـۆو) ئەو دەکوژێت ئەو کاتەی دەیەوێت ئازاری بدات، وە لەو کاتەدا (جـۆو) سەری لە کیسێکدا دانابوو تاوەکو هەناسە بدات چونکە تووشی تێکچوونی هەناسەدان دەبێت، کە تا گەورەبوونیش چاک نەبووەوە\nدوای گەورەبوون، وەکو پۆلیس کار دەکات و کاتێک دەڕوات بۆ ڕزگارکردنی کۆمەڵی کچی گەنج کە زۆرینەیان کچانی خوار تەمەنی هەژدە ساڵ بوون و بازرگانیان پێوە دەکرا دەبینێت کە هەموویان کوژراون، ئەمەش کاریگەری لەسەر دەروونی (جـۆو) بەجێدێڵێت وەک چۆن لە زۆربەی دیمەنەکان (جـۆو) ڕستەیەک ئەڵێت ئـێـمـە خـەریـکـی چ هـەڵـەیـەکـیـن کە مەبەستی ئەوەیە گەر پۆلیس نەبووایە ئەیتوانی ژیانیان ڕزگاربکات چونکە پۆلیس بەپێی چەند یاسایەک دەجوڵێتەوە و ئەبێ بەڵگەی تەواو هەبێ تا بتوانن لەشوێنێک پشکنین بکەن، ئەمەش بێمانایی ئەو یاسایانەی پۆلیس پیشان دەدات کە بووەتە هۆی لەناوبردنی ژیانی چەندین کەسی بێ تاوان، دوای ئەوەی (جـۆو) واز لە کارەکەی دەهێنێت وەکو پۆلیسێک، کار بۆ (جـۆن) دەکات کە ناونیشانی ئەو شوێنانەی پێ دەڵێت کە کچانی خوار تەمەنی هەژدە ساڵ بازرگانییان پێوە دەکرێت، لە دیمەنێکدا (جـۆو) وێنەی چەند کچێک دەگرێت کە خەڵکی وڵاتانی ئـاسـیـاـن و لەدوای گرتنی وێنەکە (جـۆو) یەکێکیان دەناسێتەوە کە پێشتر ڕزگاری کردبوو وە کچەکەش بەچاوی پڕ فرمێسکەوە ئەوی بیردەکەوێتەوە\nلە دوای یەکەم کاری (یەکەم کاری کە ئێمەی بینەر دەیبینین) کوڕەکەی (ئـەنـجـڵ) دەیبینێت، (ئـەنـجـڵ) ئەو کەسەیە کارەکانی بۆ دەدۆزێتەوە، بۆ ڕۆژی دواتر کە دەچێت بۆ وەرگرتنی پارەکەی، (جـۆو) پێی ئەڵێ کە کوڕەکەی ئەوی بینیووە و ئێستا دەزانێت ماڵی لەکوێیە وە ژیانی دایکی لە مەترسیدا دەبێت بۆیە واز لە کارکردن لەگەڵ (ئـەنـجـڵ) دەهێنێت و هەموو پارەکەی بۆ دەگەڕێنێتەوە بەو واتایەی ئەو کارانەی (جـۆو) دەیانیکرد بۆ ڕزگارکردنی خەڵکی بوو نەک بۆ وەرگرتنی پارە\nپاشان (جـۆن) پێی ڕادەگەیەنێت کە (سـیـنـاتـۆر ڤـاتـۆ) کچەکەی بۆ ماوەی هەفتەیەکە ڕای کردووە و نەگەڕاوەتەوە، لە ڕاستیدا ئەو پیاوە باوکی (نـیـنـا) نییە بەڵکو پیاوێکی داوێن پیس و بێڕەوشتە کە لەگەڵ (ویـلـیـامـز) بازرگانیان بەو کچانەوە دەکرد و (نـیـنـا) تایبەتترین بووە بەلایانەوە و خۆیانیش چەند جارێک لەگەڵیدا دەخەوتن بۆیە زۆر جار لەو شوێنە ڕای دەکرد، دایکی (نـیـنـا) خۆی کوشتووبوو چونکە بەو ڕاستییە زانیوبوو کە بەرامبەر کچەکەی کراوە، یانیش دایکی کوژراوە و وا پیشان دراوە کە کردەیەکی خۆ کوژی بووە ئەمەش بۆ ئەوەی کچەکەی لێ بەرن و بازرگانی پێوەبکەن\nکاتێک (جـۆو) کەرەستەی ئەشکەنجە دانەکە دەکڕێت، دەبینین کە هەمان ئەو چەکوشەیە کە باوکی بەکاری هێنا بۆ ئازاردانی ئەو و دایکی، ئەمەش ئەوە دەرەخات کە هەر کارێک باوک و دایک لە بەرامبەر منداڵەکانیان بیکەن، ئەوانیش لە کاتی گەورەبووندا دووبارەی دەکەنەوە\nدوای ئەوەی (جـۆو) کچەکە ڕزگار دەکات، لە هەواڵەکان دەرەکەوێ کە (سـیـنـاتـۆر) خۆی کوشتووە بەڵام ئەوە ڕاستییەکە نییە، بەڵکو (ویـلـیـامـز) ئەوی کوشتووە و وا پیشانیداوە کە کردەی خۆ کوژی بووە لەبەر ئەوەی (سـیـنـاتـۆر) ناونیشانی ئەو شوێنەی بازرگانییەکەی تێدا دەکرا بە (جـۆو)ـی دابوو تا (نـیـنـا)ـی بۆ بگەڕێنێتەوە چونکە (ویـلـیـامـز) نەیهێشتبوو چیدی لەگەڵ (نـیـنـا) بخەوێ و بۆ خۆی دانابوو بۆیە (سـیـنـاتـۆر) ویستی بیگەڕێنێتەوە بۆلای خۆی\nدواتر هێرش دەکرێتە سەر (جـۆو) لەلایەن دوو پۆلیسەوە کە (ویـلـیـامـز) ناردبوونی بۆ بردنەوەی (نـیـنـا)، (جـۆو) پۆلیسێک دەکوژێت بەڵام پێش ئەو کارە پۆلیسەکە فیشەکێک بە ڕووخساری (جـۆو)ـە دەنێت و برینداری دەکات، پاشان (جـۆو) دەچێتە ماڵی (جـۆن) و دەبینێت کە خوێن لەو ناوە کەوتووە بۆیە سەردانی ئۆفیسەکەی دەکات و دەبینێت (جـۆن) کوژراوە و ناونیشانی (ئـەنـجـڵ)ـیشیان دەست کەوتووە کە کوڕەکەی دەیزانی ماڵی (جـۆو) لەکوێیە بۆیە (ئـەنـجـڵ) و کوڕەکەی خۆیان دەکوژن چونکە وا هەستیانکرد کە (جـۆو) دەیانکوژێت لەبەر ئەوەی زانیاری ماڵی (جـۆو)ـیان بەو پیاوکوژانە داوە\nدواتر (جـۆو) دەگەڕێتەوە ماڵەوە و دایکی بەکوژراوی دەبینێت کە خۆی وەکو کەسێکی نووستوو پیشاندابوو بۆ ئەوەی بە کوڕەکەی ڕابوێرێت وەک چۆن لەسەرەتای فیلمەکە دەیبینین بەڵام ئەو شتە ڕوونادات چونکە پیاوەکانی (ویـلـیـامـز) دێنە ماڵەکەی و فیشەکێک بە چاوییەوە دەنێن، (جـۆو) یەکێکیان دەکوژێت و ئەوی تریان بریدار دەکات وە حەبی ئازارشکێنی پێ دەدات تا بزانێ لەلایەن کێوە هاتوون، پیاوەکە ڕاستییەکانی پێ دەڵێ، پاشان (جـۆو) لەگەڵیدا گۆرانی دەڵێت و دەستی دەگرێت تا ئەو کاتەی گیان دەسپێرێت، لێرەدا کەسایەتی (جـۆو) زیاتر دەردەکەوێت کە کەسێکی میهرەبانە\n(جـۆو) دایکی لە ئاوێکی قوڵدا نوقم دەکات و هەوڵی خۆ نوقم کردنیش دەدات چونکە هەست دەکات کاری ئەو تەواو بووە، بەڵام دەبینێت کە (نـیـنـا)ـش لەگەڵیدا نوقم دەبێت وە کاتێک بەردەکانی ناو گیرفانی فڕێ دەدات و سەر ئاو دەکەوێ، دەبینێ کە (نـیـنـا)ـش سەرئاو دەکەوێ بەو مەبەستەی کە (جـۆو) هۆکارێکە بۆ مانەوەی (نـیـنـا) لە ژیاندا، پاشان (جـۆو) دەچێت تا (نـیـنـا) ڕزگاربکات و دەبینێت (ویـلـیـامـز)ـی کوشووە، (جـۆو) وا هەستی دەکرد کە شکستی هێناوە چونکە نەیدەویست (نـیـنـا) وەکو ئەوی لێبێت و ببێت بە بکوژ\nکـۆتـایـی فـیـلـمـەکـە/ کاتێک (نـیـنـا) دەچێت بۆ دەستشۆر، (جـۆو) بەچاوی پڕ فرمێسکەوە فێشەکێک بەسەری خۆیەوە دەنێت چونکە هەست دەکات کاری ئەو تەواو بووە، دەبینین کەس گرنگی پێ نادات تەنانەت ئەو کارمەندەی لەوێ کاردەکات خوێنیش بەلاشەیەوەیە بەڵام هەر گرنگی پێنادات، ئەمەش ئەوە دەگەیەنێ کە (جـۆو) هەستی کردووە کە بوونی نییە و کەس گرنکی پێ نادات\nکاتێک (نـیـنـا) دەگەڕێتەوە دەبینین (جـۆو) هێشتا زیندووە و تەنها خەوی لێکەوتووە، (نـیـنـا) پێی دەڵێ ئـەمـڕۆ ڕۆژێـکـی خـۆشـە (جـۆو)ـش لە وەڵامدا ئەڵێ بـەڕاسـتـی ئـەمـڕۆ ڕۆژێـکـی خـۆشـە، (جـۆو) خۆی نەکوشت تەنها بیری دەکردەوە لە خۆ کوشتن بەڵام لەکۆتاییدا بۆی دەرکەوت کە کەسێک هەیە هەست بە بوونی دەکات و کەسێکە کە پێویستە بۆی بژیت\nفیلمەکە زۆر بە زیرەکانە پەردە لەسەر ئەو ڕاستییە لادەدات کە سیاسییەکانی جیهان زۆرێکیان بەشدارن لە بازرگانی کردن بە منداڵان و دەست درێژی کردنە سەریان، وە پێمانی ڕادەگەیەنێت کە چەند خراپە منداڵێک بەتەمەنێکی بچووکەوە تووشی ئەو هەموو ناخۆشییە بێت، وەک چۆن دەبینین زۆرێک لە منداڵەکان وەکو ڕۆبۆت ڕەفتار دەکەن، ئەویش لەبەر ئەوەی بەهۆی زۆری ئازارەوە تووشی تراوما بوون، کە زیان بە داهاتووشیان دەگەیەنێت\nهەڵسەنگاندن: فیلمەکە لەڕووی نواندنەوە نایابە، لەڕووی ساوندتڕاک و سینەماتۆکرافییەوە بەهێزە و تێکەڵی ژیانی کەسێکت دەکا کە تووشی تراوما بووە، بەڵام لەڕووی دەرهێنانەوە کێشەی هەیە ئەویش دیمەنی یادەوەرییەکان کە دەبوو جوانتر ڕابردووی (جـۆو) نیشان بدات نەک بینەر لە هزری خۆیدا درووستی بکات"
  },
  {
    "id": 308,
    "p": 308,
    "idPoster": "https://lh3.googleusercontent.com/r5dPL4qLk5kSF1AHvXvipJrHvMW30zWfD0N9FAXCu3IWJDdhoNsgz4CjrGhNcXRf-bli2YPUBQT4qxjW06k83zntLWxdlK2vymYJ8VuCqvooq2igUIAUYgOJK-bw5gjRvbNgjObbSg=w2400",
    "typeFilm": "film",
    "typeTop": "top",
    "memberNameEnglish": "mohamed-hadnan",
    "title": "12 Angrey Men (1957)",
    "photo": "12angrymen.jpg",
    "writingN": "محەمەد عەدنان",
    "nameF": "دوازدە پیاوی توڕە (1957)",
    "description": "\nپەیامە جوانەکەی فیلمی (12Angrey Men (1957 چییە؟\n`دوانـزە پـیـاوی تـوڕە´ فیلمێکی کلاسیکی سادەیە، بەڵام هەڵگری پەیامێکی زۆر بەهێزە\nکاتێک تۆ لە کۆمەڵگەیەکـدا دەژیت کە خەڵکی بڕیار و کاری هەڵە ئەنجام دەدەن، تۆش ناتەوێ کۆمەڵگاکەت بەرەو خراپی بڕوات، بۆیە هەوڵدەدەیت بە خەڵکی ڕابگەیەنیت کە ئەوەی ئەنجامی دەدەن هەڵەیە، بەڵام لەناخەوە هەست دەکەی کە کارێکی گەمژانەیە گەر قسەیان بۆ بکەی چونکە پێتوایە ناتوانی بەتەنها بیرۆڕایان بگۆڕی، ئەم فیلمە پێمان دەڵێ کە ئەو بیرکردنەوەیە هەڵەیە، چونکە گەر تۆ ڕاستییەکان نەدرکێنیت کەسانی تر هەر لەو هەڵەیە بەردەوام دەبن و ئەو هەڵەیەش زیاتر بڵاودەبێتەوە تا دەبێتە هۆی لەناوچوونی کۆمەڵگایەک\n!!!کەمێک سپۆیڵ\nلەم فیلمەدا، دوای ئەوەی گەنجێک تاوانبار دەکرێت بە کوشتن، دوازدە سوێند خۆر بانگێشت دەکرێن بۆ ژوورێک تا بڕیار لەسەر تاوانباربوون یان بێتاوانی ئەو گەنجە بدەن، یازدە سوێندخۆر ڕاستەوخۆ بڕیار لەسەر تاوانباری گەنجەکە دەدەن لەسەر هەندێک بەڵگە کە پێویستە زیاتر لێی بکۆڵنەوە، بەڵام سوێندخۆری ژمارە هەشت بڕیار لەسەر تاوانبارکردنی گەنجەکە نادات و بەهۆیەوە لێکۆڵینەوە لەسەر تاوانەکە ئەکەن، دوای ئەوەی چەندین بەڵگەی بلیمەتانە بۆ بێ تاوانی گەنجەکە ئەهێنێتەوە وا لە یازدە سوێندخۆرەکەی تریش دەکات کە باوەڕ بەبێ تاوانی گەنجەکە بکەن، ئەمەش پێمان ڕادەگەیەنێت کە هەرچەند بەتەنها بڕیارێ بدەی بەڵام گەر تۆ لەسەر ڕێگا ڕاستەکەبیت ئەوا دەتوانی هەمووان قایل بکەیت تا هاوڕات بن\nهەروەها پێمان دەڵێ کە هەرگیز بە ڕووکەش بڕیار لەسەر شتەکان نەدەین، بەڵکو لێکۆڵینەوەیەکی توند بکەین ئینجا بڕیاریان لەسەر بدەین، بۆ ئەوەی تووشی هیچ هەڵە تێگەیشتنێک نەبن و هیچ زیانێک بە ژیان و دەروونی خەڵکی نەگەیەنن، ئەم بابەتەش تا ئەم سەردەمە بەردەوامە و چەندین کەس بەهۆی خەڵکییەوە تووشی نەخۆشی دەروونی بوون تەنانەت هەندێک کەس خۆشیان دەکوژن لەبەر قسەی خەڵکی و هەڵە تێگەیشتنی خەڵکی لێیان\nهەڵسەنگاندن: ئەم فیلمە لە یەک ژووردا تۆمارکراوە و تەنها بۆ چەند خولەکێک دەرەوەی ئەو ژوورە پیشان دەدات، وە لەو ژوورەدا تەنها دوازدە کورسی و مێزێک و پانکەیەکی تێدایە، ئەمەش سادەیی فیلمەکە دەرەخات، سینەماتۆگرافی ئەم فیلمە هەرچەند لەڕووی ڕەنگەوە ڕەش و سپییە بەڵام هەر نایابە و کەشێکی تایبەت بەبینەر ئەبەخشێ وە لەڕووی جوڵاندنی کامێراوە زۆر ناوازەیە و هەر جوڵەیەک و پەیامێکی هەیە، لەڕووی ساوندتڕاکیشەوە زۆر جوانە هەرچەند زۆر کەمە و لە کۆتایی فیلمەکەدا هەستی پێدەکرێ بەڵام خودی فیلمەکە بەهۆی بەهێزی وتەکانەوە پێویستی بەهیچ ساوندتڕاکێک نییە تاوەکو یاریدەدەری بێت، لەڕووی نواندن و دەرهێنانەوە زۆر نایابە بەجۆرێک لەزۆرێک فیلمەکانی ئەم سەردەمە باشترە و هەر واش دەبێ، ئەم فیلمە شایەنی بینینە و دەبێ هەموو بینەرێکی سینەما بۆجارێکیش بێت ئەم شاکارە ببینێت، ...بۆ ئەوەی بزانێت فیلم چۆنە"
  },
  {
    "id": 309,
    "p": 309,
    "idPoster": "https://lh3.googleusercontent.com/LfM2prTqEgt8ZCQGRI1xytLA2tzvENffFvISvtPjAZurlsVSG8CXRqfFSAn24dokl5LdAUrSsqUFi4Co58rPKsPqU1T3QyCzveDZ1F-UBSUdQ6P86wmUpHcNiNCrYK4yvV5OiXzJSQ=w2400",
    "typeFilm": "film",
    "memberNameEnglish": "mohamed-hadnan",
    "title": "La La Land (2016)",
    "photo": "lalaland.jpg",
    "writingN": "محەمەد عەدنان",
    "nameF": "لا لا لاند (2016)",
    "description": "\nپـەیـامـی فـیـلـمـی (La La Land (2016 چـیـیـە؟\n!!سـپـۆیـڵ\nفیلمی La La Land دەربارەی دوو کەسایەتییە کە خۆشەویستی ڕاستەقینەی خۆیان دەدۆزنەوە، بەڵام بەهۆی هەندێک هەڵەوە کە خۆیان لێی بەرپرسیارن، ئەو خۆشەویستییە لەدەست ئەدەن کە مرۆڤ لە تەواوی ژیانیدا یەکجار پێی دەگات\nکەسایەتی یەکەم `سـیـبـاسـتـیـان`/ ئارەزووی میوزیکی جـازـی هەیە، حەزی بەوەیە ببێت بە یەکێک لە میوزیکژەنە ناودارەکان تاوەکو میوزیکی جاز لە لەناوچوون ڕزگار بکات، بەڵام کاتێک ئەیەوێت جوانی میوزیکی جاز پیشانی خەڵکی بدات کەس گوێی لێ ناگرێ وەک ئەوەی شتێکی ئاسایی بێت کە لە ڕاستیدا وا نییە و (سـیـبـاسـتـیـان) خۆی هەر لەو کاتەدا ئەو میوزیکەی درووست کردووە، ئەمەش ئەبێتە هۆی تووشبوونی بە جۆرێک لە خەمۆکی\nکەسایەتی دووەم ´مـیـا´/ ئارەزووی لەوەیە ببێتە خانمە نواندنکارێکی سەرکەوتوو، پاش ئەوەی لە فیلمێکدا بەشداری دەکات و زۆر سەرکەوتوو نابێت، دەیەوێت دووبارە بەشداری لە فیلمدا بکاتەوە بەڵام ڕەتدەکرێتەوە چونکە نواندی ئەویان پێ خراپە، لە کاتێکدا ئاگایان لە نواندنەکەشی نەبوو، ئەمەش تووشی خەمۆکی دەکات\nدوای ئەوەی (سـیـبـاسـتـیـان) و (مـیـا) زۆر ڕووبەرووی یەکدەبنەوە، هەستیان بۆ یەکدی درووست دەبێ و بۆیان دەرەکەوێ کە بۆ یەکتر درووست کراون، بۆ ماوەی نزیکی ساڵێک دەبن بە خۆشەویستی یەکدی و ئەو خەمانەی هەیان بوو بۆ ماوەیەک کۆتایی پێ دێت، بەڵام بەهۆی هەڵەیەک دووبارە خەم بۆ ژیانی خۆیان ئەگەڕێننەوە، هەڵەکەیان ئەوەبوو کە (سـیـبـاسـتـیـان) گوێی لە قسەکانی دایکی (مـیـا) گرت و هەستی بە بێ بەرپرسیارێتی کرد لەوەی هیچ کارێکی ئەوتۆیان نییە بتوانن بژێوی ژیانیانی پێ پەیا بکەن، ئەمەش ئەبێتە هۆی سەرەتای دەست پێکردنی ناخۆشییەکانیان\n(سـیـبـاسـتـیـان) بەهۆی دایکی (مـیـا)ـوە بەشداری لە کۆنسێرتی هاوڕێکەی دەکات کە کاریان گەڕانە بە جیهاندا، بەو هۆیەوە تەنها بۆ چەند ڕۆژێک دەتوانێ (مـیـا) ببینێت، دوای ئەوەی لەسەر مێزی نانخوارد (سـیـبـاسـتـیـان) هەڵەیەک ئەکات و بە (مـیـا) ئەڵێ تۆ بەزەییت پێمدا هاتووەتەوە بۆیە خۆشتویستووم (مـیـا) توڕە ئەبێت و بەجێی ئەهێڵێت، ئەمەش خەمۆکی بۆ (سـیـبـاسـتـیـان) ئەگەڕێنێتەوە\nپاشان (مـیـا) شانۆگەرییەکەی پێشکەش ئەکا بەڵام (سـیـبـاسـتـیـان) لەوێ نابێت و دوائەکەوێ، وە خەڵکیش بە نەرێییانە باسی شانۆکەی ئەکەن و ئەمەش ئەبێتە هۆی گەڕانەوەی خەمۆکی بۆ (مـیـا)\nپاش ئەوەی جیادەبنەوە بەیەکتری دەڵێن کە بۆ هەمیشە یەکدییان خۆشدەوێت و هەرگیز یەکدی لەبیر ناکەن، بەڵام ئەو خەونەی هەیانە ڕێگەیان پێنادا کە پێکەوە بژین، دەبوو یەکێک لە خەونەکانیان هەڵبژێرن، ئەوانیش خەونی بوون بە میوزیکژەن و خانمەئەکتەریان هەڵبژارد\nدوای پێنج ساڵ، (مـیـا) ئەبێتە خانمە ئەکتەرێکی ناودار و هاوسەرگیری دەکات و ئەبێتە خاوەنی منداڵێک، وە (سـیـبـاسـتـیـان)ـیش ئەبێتە میوزیکژەنێکی ناودار و میوزیکی جـازـی زیندووکردەوە، ئەوان خەونە سادەکەیان هێنایەدی بەڵام نەیانتوانی خەونە گەورەکەیان بهێننەدی، کاتێک بۆ دوایین جار یەکدی دەبیننەوە، دەبینین کە هێشتا هەستیان بۆ یەکدی ماوە، دەرهێنەر زۆر بەزیرەکانە ئەو خەونانە پیشانی بینەر ئەدا کە (مـیـا) و (سـیـبـاسـتـیـان) هەیانبوو و نەهاتنەدی، واتە ئەو دیمەنانەی کۆتایی فیلمەکە تەنها خەونەکانیان بوو وە هیچی ڕاستی نەبوو\nفیلمەکە زۆر بەجوانی خەڵکی ئاگادار ئەکاتەوە لەو شتانەی بە کەسی بەرامبەرمانی ئەڵێین چونکە گەر ئەو کەسە خۆشەویستی ڕاستەقینە بێت ئەوا هەرگیز دووبارە نابێتەوە چونکە خۆشەویستی ڕاستەقینە ئەو کەسەیە کە خودا لەکاتی درووست کردنی ڕوحدا لێکیانی کردووە و لە دوو جەستەدا دای ناون وە لەم جیهانە گەورەیەدا وەکو موگناتیس یەکتری کێش ئەکەن و لەودنیاش لەگەڵ یەکدیدا دەبن\nهەڵسەنگاندن: فیلمەکە جگە لە چیرۆک و پەیامە جوانەکەی، خاوەنی دەرهێنان و نواندنێکی زۆر نایابە، وە خاوەنی ساوندتڕاک و سینەماتۆگرافییەکی لەبیر نەکراوە، هەر بۆیە ساڵی 2017 بووە براوەی شەش خەڵاتی ئۆسکار، وە بەبێ هیچ دیمەنێکی نەشیاو توانیان جوانترین چیرۆکی خۆشەویستی پێشکەش بکەن"
  },
  {
    "id": 310,
    "p": 310,
    "idPoster": "https://lh3.googleusercontent.com/DW3FAlqR4GJMV78am6znKW08N02dtRZsD28ERK7E6jS3kPEMJwJwnO1Ujm8i_YW4OzWyTndIkymFxFHyk56LCoNAkKSXOjuZr46wOC6TGwQWND1GOYXoiuO0G_yBijalqCQEf2ObCA=w2400",
    "typeFilm": "film",
    "typeTop": "top",
    "memberNameEnglish": "mohamed-hadnan",
    "title": "Once Upon a Time in Hollywood (2019)",
    "photo": "onceuponatimeinHollywood2019.jpg",
    "writingN": "محەمەد عەدنان",
    "nameF": "سـەردەمـانـێـک لـە هـۆڵـیـوود (2019)",
    "description": "\nڕوونکردنەوە دەربارەی فیلمی سەردەمانێک لـە هـۆڵـیـوود\nسـتـایـلـی دەرهـێـنـەر/ پێویستە پێش بینینی هەر فیلمێک بزانین کێ دەرهێنانی بۆ کردووە تاوەکو بزانین ستایلی فیلمەکە چۆنە، دەرهێنەر و نووسەری گەورەی هۆڵیوود `کـوێـنـتـن تـارانـتـیـنـۆ´ هەمیشە لە فیلمەکانیدا ستایلێکی تایبەت بەکاردێنێت کە پڕە لە دیمەنی توند و مردنی لەناکاو و کوشتن و خوێن ڕشتنی زۆر، وە لەپشت ئەو دیمەنانەوە هەمیشە پەیامێکی ئاشتییانەی جوان دادەنێت، هەر یەکە لە فیلمەکانی چیرۆکێک لە خۆ دەگرێت کە تێکەڵە لە نێوان ڕووداوێکی ڕاسـتـەقـیـنـە و ئەو ڕووداوانەی کە دەرهێنەر لە خـەیـاڵـی خۆیدا درووستیان دەکات وە بەوە ناسراوە کە مێژوو لە فیلمەکانیدا دەگۆڕێت و تۆڵە لەو کەسایەتییە خراپانەی مێژوو دەکاتەوە کە خەڵکی بێتاوانیان ئازارداوە، هەروەها زۆر گرنگی بە بنیاتنانی کارەکتەرەکانی دەدات بەجۆرێک لە فیلمی هیچ دەرهێنەرێکی تردا نایبینیت بەوجۆرە پەرە بە کارەکتەرەکان بدرێت، وە لەزاری خۆیەوە دەڵێت کە هەر فیلمێک بەرهەمهێنرابێت دزی لێدەکەم، بەو مەبەستەی کە دیمەنەکان وەردەگرێت و لە فیلمەکەی خۆیدا دایان دەنێت، ئەمەش پێی ئەوترێ ’هـــۆمـــاژ‘ کە لە جیهانی سینەمادا شتێکی زۆر باوە، هەروەها لە هەموو فیلمەکانیدا ئاماژە بە جگەرەی سـێـوی سـوور دەکات و زۆرجار خۆی لە فیلمەکانیدا بەشداری دەکات وەک کارەکتەر یان دەنگ، ئەمە پێی ئەوترێ ’ستایلی تـارانـتـیـنـۆ‘\nلەم فیلمەدا `تـارانـتـیـنـۆ´ دوو کەسایەتی خەیاڵی درووست دەکات کە (ڕیـک دۆڵـتـن) و (کـلـیـف بـووث)ـن، وە تێکەڵیان دەکات بە ڕووداوێکی ڕاستەقینە کە لە ساڵی 1969 لە لـۆس ئـەنـجـلـۆس بەسەر خانمە ئەکتەر (شـارۆن تـەیـت)ـدا هات کە ´مـارگـۆ ڕۆبـی` ڕۆڵی دەگێڕێت، هەروەها فیلمەکە 'سـەردەمـی زێـڕیـن'ـی هـۆڵـیـوود پیشان دەدات\nڕووداوە ڕاستەقینەکە/ لە ساڵی 1968 `شـارۆن تـەیـت´ هاوسەرگیری دەکات لەگەڵ دەرهێنەر `ڕۆمـان پـڵـۆنـسـکـی´ کە دەرهێنەری فیلمی ’پیانۆژەنەکە‘ـیە، لە ساڵی 1969 `شـارۆن تـەیـت´ و منداڵە لەدایک نەبووەکەی لەلایەن تەریقەتێکەوە بەناوی `خـێـزانـی مـانـسـن´ بەشێوەیەکی نامرۆڤانە دەکوژرێن، سەرەتا `شـارۆن تـەیـت´ ڕێگەی پێدرابوو کە بژیت تا ئەوکاتەی منداڵی دەبێت بەڵام دواتر پەشیمان بوونەوە و 16 جار چەقۆیان کرد بە سکی `شـارۆن تـەیـت´ـدا و خۆی منداڵەکەیان کوشت لەگەڵ چوار کەسی دیکە کە لای `شـارۆن تـەیـت´ مابوونەوە\n!!سـپـۆیـڵ\nڕووداوەکانی ناو فیلمەکە/ دەرهێنەر `تـارانـتـیـنـۆ´ کۆتایی چیرۆکەکەی گۆڕی بەوەی کە بکوژەکان دەچنە ماڵی (ڕیـک دۆڵـتـن) و لەوێدا هەموویان دەکوژرێن، `تـارانـتـیـنـۆ´ ئەم فیلمەی بەرهەمهێنا بۆ تۆڵەکردنەوە لەو کەسانە کە `شـارۆن تـەیـت´ـی تەمەن 26 ساڵیان کوشت و ئەو سەردەمە زێڕینەی هـۆڵـیـوودـیان شێواند، وە کۆتاییەکی جوانی بۆ چیرۆکی ئەو سەردەمە دانا\nهەروەها ئەو دیمەنەی کە `بـڕوس لـی´ تێدا دەرەکەوێت، `تـارانـتـیـنـۆ´ ڕوونی کردەوە کەوا (کـلـیـف بـووث) کەسایەتییەکی خەیاڵییە و خۆی درووستی کردووە وە هەر شتێکی خەیاڵیش نووسەر دەتوانێت بە حەزی خۆی پیشانی بدات، کە لێرەدا کەسایەتییەکەی هاوئاستی `بـڕوس لـی´ پیشانداوە کە لە شەڕێکدا ڕاوندی یەکەم `بـڕوس لـی´ ئەیباتەوە و ڕاوندی دووەم (کـلـیـف بـووث) ئەیباتەوە بەڵام ڕاوندی سێیەم کەس نایباتەوە و شەڕەکە لەلایەن خاوەنی ئەو شوێنە کۆتایی پێدێت، شەڕەکەی نێوان (کـلـیـف بـووث) و (بـڕوس لـی) بۆ نیشاندانی توانایی (کـلـیـف بـووث) بوو، وەک چۆن لەکۆتایی فیلمەکەدا ئەتوانێ هەموو مانسنەکان بکوژێت، ئەگەر دیمەنی شەڕەکەی (بـڕوس لـی) نەبووایە ئەوا فیلمەکە کێشەی تێدا درووست دەبوو لەڕووی بنیاتنانی کارەکتەر و چیرۆکەوە، بۆیە ئەو دیمەنە پێویست بوو\nهەڵسەنگاندن: فیلمەکە لەڕووی دەرهێنانەوە زۆر نایابە، بەتایبەت لەڕووی بنیاتنانی کارەکتەرەکانەوە، وە لەڕووی سینەماتۆگرافی و ساوندتڕاک شتێکی جوانی پێشکەش کردووە، هەروەها نواندنی ئەکتەر و خانمە ئەکتەرە بەشداربووەکان زۆر ناوازە بوو، بەتایبەت خانمە ئەکتەر ’مارگرێت کوەیڵی‘ کە زۆر گەنجە و تا ئێستا لە فیلمی زۆر بەهێزدا بەشداری نەکردووە وە ئەمە یەکێکبوو لە باشترین نواندنەکانی، فیلمەکە پڕە لە وردەکاری نایاب، بۆ نموونە (بـڕوس لـی) ڕاهێنانی بە خانمە ئەکتەر ’شـارۆن تـەیـت‘ کردووە بۆ باشتر کردنی نواندن لە فیلمێکیدا، کە ئەمە لە ڕاستیشدا ڕووی داوە"
  },
  {
    "id": 311,
    "p": 311,
    "idPoster": "https://lh3.googleusercontent.com/ZW-mSFXG-wFgUp7tgTttcTCgwV-ScjEHFk_PHUWedKW37tVwl0rV_TvmlPjfGXC0hg2rZrBMiwV2Hrm35SN71rlXFbHBGo3V6xivGD9cb9h6felL9UP2-5-MCJVcL-qFjpXUCeq2lw=w2400",
    "typeFilm": "film",
    "memberNameEnglish": "mohamed-hadnan",
    "title": "Dunkirk (2017)",
    "photo": "Dunkirk.jpg",
    "writingN": "محەمەد عەدنان",
    "nameF": "دەنکیرک (2017)",
    "description": "\nکـریـسـتـۆفـەر نـۆڵان و ژانـرای جـەگ\n‌فیلمی (دەنـکـیـرک) لە دەرهێنانی کـریـسـتـۆفـەر نـۆڵان‘ـە هەر بۆیە فیلمێکی ئاڵۆزە، کە لەم فیلمەیدا نـۆڵان یاری بە کاتی ڕووداوەکان دەکات، بەم شێوەیە: 1- `ڕێـڕەو´ یەک هەفتە: لێرەدا مەبەستی لەوەیە کە هەموو ئەو ڕووداوانەی لەو ڕێڕەوەـدا ڕوودەدەن لە سەرەتای فیلمەکەوە تا کۆتایی، یەک هەفتە دەخایەنێت. 2- `دەریـا´ یەک ڕۆژ : مەبەستی لەوەیە هەموو ڕووداوەکانی ناو دەریاکە لەو کاتەی کەشتییە بچوکەکە دەست بە جوڵە دەکات تا ئەو کاتەی دەگەنە ’دەنکیرک‘، یەک ڕۆژیان خایاندووە. 3- `ئـاسـمـان´ یەک کاتژمێر: مەبەستی لەوەیە هەموو ئەو دیمەنانەی فڕۆکە جەنگییەکانی تێدا دەردەکەوێت تا کۆتایی فیلمەکە، یەک کاتژمێریان خایاندووە\nچیرۆکی فیلمەکە/ باس لە جەنگی دووەمی جیهانی دەکات کاتێک سوپای ئینگلتەرا لەگەڵ سوپای فەڕەنسا و بەلجیکا لەدژی نازییەکان دەجەنگن، 400 هەزار سەرباز لە فەڕەنسا گیردەخۆن و تاکە شوێن کە بتوانن لێوەی دەربازبن ڕێڕەوێکی `دەنـکـیـرک´ـە، ئەم فیلمە خاوەنی سێ :بەشی سیناریۆیە و لەکۆتایی فیلمەکەدا هەرسێکیان پێکدەگەن، بەم شێوەیە\n!!!لێرەوە سـپـۆیـڵە\n- ڕێـــڕەو/ یەکەم بەشی سیناریۆکەیە، لەم شوێنەدا کۆماندەر (بـۆڵـتـن) و کۆلۆنێل (ویـنـانـت) گفتوگۆیان دەکرد لەسەر ئەوەی چۆن بتوانن هەموو سەربازەکان ڕزگاربکەن لەکاتێکدا چـەڕچـڵ تەنها داوای 30 هەزار سەربازی کردووە کە لە ڕێی کەشتییە گەورەکانەوە پێیان بدرێت و ڕزگاریان بکەن وە سەربازەکانی تریش لەوێدا جێ بهێڵن بۆ بەرگری کردن چونکە شوێنی ئەوان نەدەبووەوە، بەڵام هێزە ئاسمانییەکانی دوژمن ڕێگەیان پێنادەن و زۆربەی ئەو کەشتییانەی بۆ گواستنەوەی سەربازەکان نێردرابوون تێکیان دەشکێنن، هەر کۆماندەرەکە بۆیە داوای هەموو جۆرە کەشتییەک و ڕێگەیەکی گواستنەوەی ئاویی دەکەن بۆ یارمەتیدان، تەنانەت داوای بەلەمی ماسی گریش دەکەن تەنها بۆ ئەوەی سەربازی زیاتر ڕزگاربکەن، کە یەکێک لەوانە کاپتن (دۆوسـن) و کوڕەکەی بوون\n- دەریـــا/ دووەم بەشی سیناریۆکەیە، باس لە کاپتن (دۆوسـن) و کوڕەکەی دەکات کە بانگ دەکرێن بۆ ئەوەی چەند سەربازێک لە ڕێڕەوەکەی دەنـکـیـرک ڕزگاربکەن، کوڕێک بەناوی (جـۆرج) کە هاوڕێی (پـیـتـەر)ـە لەگەڵیاندا دەچێت بۆ یارمەتیدانیان، لە ڕێگەیان بۆ دەنـکـیـرک سەربازێک ئەدۆزنەوەی کە لەسەر فڕۆکەیەکی تێکشکاودا دانیشتووە لە ناوەڕاستی دەریاـدا کە `کـیـلـیـان مـۆرفـی´ ڕۆڵی ئەو سەربازە بەرجەستە دەکات، لەکاتی گەشتەکەیاندا سەربازەکە داوا لە (دۆوسـن) دەکات کە بگەڕێتەوە دواوە و نەچێتە دەنـکـیـرک چونکە پێی وابوو دەکوژرێن، لە کاتی دەمەقاڵێدا سەربازەکە بەهەڵە پاڵێک بە (جـۆرج)ـەوە دەنێت و ئەبێتە هۆی مردنی، بەڵام هێچ لە سەربازەکە ناکەن چونکە دەزانن هەڵەی ئەو نەبوو و هۆکار تێکچوونی باری دەروونی بوو، پاشان لەڕێگادا (کـۆڵـێـنـس) دەدۆزنەوە کە بەهۆی تێکشکانی فڕۆکەکەیەوە دەکەوێتە ناو دەریاکە، لە نوقم بوون ڕزگاری دەکەن و لەگەڵ خۆیاندا دەیبەن، ئەمیش هاوکارییان دەکات لە ڕزگارکردنی سەربازەکان پێش ئەوەی بسووتێن ئەوکاتەی دەکەونە ناو ئاوێکی تێکەڵ بە نەوتەوە\nکەسایتییەکەی (کـیـلـیـان مـۆرفـی)/ یەکێکە لە سەربازە ئینگلیزەکان، کە لە بەلەمێکدا سەربازەکانی تری ڕزگاردەکرد بەڵام کاتێک ژێر دەریاییەک هێرش دەکاتە سەریان، بەلەمەکە تێکدەشکێت و ئەوانەی ناوی دەمرن تەنها ئەم لە ژیان دەمێنێتەوە و بەلەرزەوە لەسەر ڕۆخی بەلەمە تێکشکاوەکە دەمێنێتەوە تا کاپتن (دۆوسـن) و کوڕەکەی ڕزگاری دەکەن، وا دەرەکەوێت کە ترسنۆک بێت بەڵام وا نییە، چونکە دەرهێنەر ترسناکی جەنگ پیشانی بینەر دەدات کە چۆن زۆربەی ئەو سەربازانەی لە جەنگدابوون پاش کۆتایی هاتنی جەنگ باری دەروونیان تێکدەچێت، هەروەها ئەم سەربازە لە فیلمەکەدا ناوی بەکارناهێنرێت بەڵکو لەبری ئەوە بە سەربازە لەرزگرتووەکە ناودەبرێت\n- ئـاسـمـان/ سێیەم بەشی سیناریۆکەیە، باس لە (فـارێـر) و (کـۆڵـێـنـس) دەکات کە ڕووبەڕووی فڕۆکە جەنگییەکانی دوژمن دەبنەوە، پاش ئەوەی (کـۆڵـێـنـس) دەکەوێتە ناو دەریاکەوە بەهۆی تێکشکانی فڕۆکەکەی، (فـارێـر) بەردەوام دەبێت لە شەڕکردن دژی دوژمن، هەرچەند پێیان وترابوو کە سووتەمەنی یەدەگی فڕۆکەکە بۆ گەڕانەوە بۆ دواوە بەکاری بێنن بەڵام (فـارێـر) بەکاریهێنا بۆ ڕووبەڕوو بوونەوەی دوژمن و ڕزگارکردنی سەربازانی نیشتمانەکەی، لە ئەنجامی ئەمەشدا دەکەوێتە بەردەستی دوژمن\nلە کۆتاییەکەیدا کاپتن (دۆوسـن) و کەشتییەکانی تر سەرکەوتوو دەبن لە گەیاندنی زیاتر لە 300 هەزار سەربازی بەڕیتانی بۆ نیشتیمانی خۆیان، بەڵام کۆماندەرەکە لەوێدا دەمێنێتەوە بۆ ئەوەی پێشەوایی سەربازە فەڕەنسی و بەلجیکییەکانیش بکات، کاتێک دەگەنە نیشتیمان لەنزیک وێستگەیەکدا داوای ڕۆژنامەیەک دەکەن کە تێیدا باسی ئازایەتی ئەم سەربازانە دەکات و ئەوەی لە توانایاندابووە کردوویانە تا خۆیان بەدەستەوە نەدەن بۆیە هەموو خەڵکی سوپاسیان دەکەن، (جـۆرج) حەزی دەکرد کە ناوی لە ڕۆژنامەکاندا دەرکەوێت و خێزان و هاوڕێکانی شانازی پێوەبکەن، بۆیە (پـیـتـەر) داوا لە ڕۆژنامەی `وەیـمـۆث هـێـڕاڵـد´ دەکات کە وێنەی (جـۆرج) دانێن و باسی ئازایەتییەکەی بکەن، بەم جۆرە خەونی هاوڕێ کۆچکردووەکەی دێنێتە دی، وە (فـارێر) فڕۆکەکەی خۆی گڕتێبەر دەدات بۆ ئەوەی لەدژی نیشتمانەکەی بەکاری نەهێننەوە، بەم جۆرەش لەلایەن سەربازانی دوژمنەوە دەدۆزرێتەوە و دەستگیر دەکرێت، ئەمەش هێمای قوربانیدانی سەربازە ئازاکانی جەنگی دووەمی جیهانی نیشان دەدات\nهـەڵـسـەنـگـانـدن: خاوەنی چیرۆکێکی بەهێز و پڕمانایە، ڕاستە کە دایەلۆگی کەمی تێدایە بەڵام ئەوە دەرخەری ئەو ڕاستییەیە کە لە جەنگدا کاتی ئەوە نییە تا باسی ژیانی تایبەتی یەکدی بکەن بەڵکو ئەبێ بجەنگن بۆ مانەوە لە ژیاندا، وە لەڕووی سینەماتۆگرافی و ساوندتڕاکەوە زۆر ناوازەن بەجۆرێک هەستی ڕاستەقینەی جەنگ پیشانی بینەر ئەدەن، هەروەها نواندنی نایاب لەلایەن ئەکتەرە بەشداربووەکانەوە، وە بێگومان وەکو هەمیشە کریستۆفەر نۆڵان‘ کاری خۆی بەباشی بەڕێوەدەبات و شاکارێک پێشکەش بە بینەرانی دەکات، ئەم فیلمە توانی چەندین پەیامی بەهێز بگەیەنێت بێ ئەوەی دایەلۆگێکی زۆر بەهێزی تێدابێت، تەنها بە جووڵە پەیامی فیلمەکە دەگەیەنێت، ئەمەش نیشانەی زیرەکی دەرهێنەرە"
  },
  {
    "id": 312,
    "p": 312,
    "idPoster": "https://lh3.googleusercontent.com/XbjZX2v8Qv3vNkWFkSXcsqCYyoFowweqEf620hpsgpqQMFLR3cNRG6ektCm1cbe9gJtK1y1CjS3JUJ8VJjU2mNbMt9Vx5LCLbHoLTb3kpMktjktp6pQP62WNcRUJ34GThNOcTBBB0A=w2400",
    "typeFilm": "film",
    "typeTop": "top",
    "memberNameEnglish": "mohamed-hadnan",
    "title": "Prisoners (2013)",
    "photo": "prisoners.jpg",
    "writingN": "محەمەد عەدنان",
    "nameF": "بەندکراوەکان (2013)",
    "description": "\nشیکردنەوە و تێڕوانینی من بۆ فیلمی بەندکراوەکان\nکەسایەتی یەکەم (کـێـڵـەر دۆڤـەر)/ باوکی (ئـانـا)ـیە و خێزانەکەی خۆی خۆشدەوێت و هیوای دڵخۆشیان بۆ دەخوازێت، کەسێکی زۆر باوەڕدار و خودا پەرستە بەڵام بەهۆی ونبوونی کچەکەی بەجۆرێک توڕە دەبێت کە خودای لەبیر دەچێتەوە، (ویـلـیـام)ـی باوکی زۆر شتی فێرکردبوو دەربارەی مانەوە لە ژیاندا کاتێک جیهان دوچاری کەمی خۆراک دەبێتەوە، هەر بۆیە دەبینین لە ژێرزەمینی ماڵەکەیدا کۆمەڵێک خۆراک و کەرەستەی کۆکردووەتەوە بۆ کاتی نەخوازراو ئەمەش دەریدەخات کە (دۆڤـەر) هەمیشە بەگوێی ڕێنماییە گرنگەکانی باوکی کردووە، (ویـلیـام) پێش مردنی پاسەوانی بەندینخانە بووە و لە تەمەنی 46 ساڵیدا لە ماڵەکەی خۆیدا کۆتایی بە ژیانی خۆی هێنا بێ ئەوەی هیچ نامەیەکی ماڵئاوایی لەدوای خۆی جێ بهێڵێت\nکەسایەتی دووەم (لێکۆڵەر لـۆکـی)/ پۆلیسێک و لێکۆڵەرێکی بەتوانای پەنسلڤینیا’ـیە، لەماوەی کارکردنیدا هیچ کەیسێک شکستی نەهێناوە، بەهیچ شێوەیەک گرنگی بە خۆراک و خەو نەدەدا تەنها بۆ ئەوەی پارچەیەکی مەتەڵەکەی لەدەست نەچێت و نەبێتە هۆی کارەسات بۆسەر ژیانی خەڵکی، هەر بۆیە کاتێک کەیسی دوو منداڵە ڕفێندراوەکەی دەست دەکەوێت، دەبینین هەموو هێزی خۆی تەرخان دەکات بۆ ڕزگارکردن و دۆزینەوەی ئەو دوو منداڵە، تەنانەت ئەگەر گیانی خۆشی لەسەر دانابێت، (لـۆکـی) کەسێکی باوەڕدارە و دەرهێنەر بە تاتۆکەی سەر دەستی ئاماژە بە باوەڕداری (لـۆکـی) دەدات.کەسایەتی سێیەم (فـڕانـکـلـیـن بـیـرج)/ باوکی (جـۆی)ـیە و کەسێکی زۆر هێمن و لەسەر خۆیەوە، هەر بۆیە زوو بێ هیوا دەبێت لە دۆزینەوەی کچەکەیدا\nلێرەوە سپۆیڵە !!!\nکەسایەتی چوارەم (هـۆڵـی جـۆنـس)/ ئافرەتێکە لەگەڵ هاوسەر و منداڵەکەیدا هەموو هاوینانێکیان لە ڤانەکەیان بەسەر دەبرد و کتێبیان بەسەر خەڵکیدا دابەشدەکرد و قسەی جوانیان بڵاودەکردەوە، خێزانێکی زۆر باوەڕدار و خودا پەرست بوون بەڵام کاتێک کوڕەکەیان بەهۆی شێرپەنجەوە دەمرێت لەو کاتەوە شتەکان بە جیاوازی دەبینن و هەڵدەستن بە ڕاگەیاندنی شەڕ دژی خودا، چونکە پێیان وایبوو کە خودا بەرپرسیار بووە لە مردنی کوڕەکەیان، تاکە کار کە بیکەن بۆ دژایەتی کردنی خودا ڕفاندنی منداڵان بوو، وە هەر کاتێک منداڵێکیان بڕفاندایە لە ژوورێک دایاندەنا و ئافرەتەکە دەرمانی بێهۆشکەری بە منداڵەکە دەدا، وە پیاوەکەش ماری بەکاردەهێنا بۆ ئەشکەنجەدانی منداڵەکان و کوشتنیان، ئەوان دەیان ویست نیشانی خەڵکی بدەن کە لەدەستدانی منداڵ چی لە مرۆڤ دەکات\nپاش چەندین ساڵ لەو کارەیان، پیاوەکە لە ناخیدا هەستی بەتاوان کردبوو بەهۆی ئەو کارە خراپانەی کردبووی، بۆیە سەردانی ماڵی قەشەیەکی پیر دەکات بۆ ئەوەی قەشەکە یارمەتی بدات، بەڵام پیاوەکە لەوێدا ئاشکرای دەکات کە 16 منداڵی کوشووە و بەردەوامیش دەبێت لەو کارەی، بەمەش قەشەکە توڕە دەکات و ئەویش پیاوەکە دەکوژێت و لە ژێرزەمینی ماڵەکەیدا لاشەکەی دەشارێتەوە، وە کاتێک (لـۆکـی) دەچێت بۆ بینینی قەشەکە لەوێدا ژێرزەمینەکە و لاشەی پیاوەکە دەدۆزێتەوە، بەو هۆیەوە قەشەکە دەستگیر دەکات و لێکۆڵینەوەی لەگەڵدا دەکات، ئەویش پێی دەڵێت پیاوەکە ئەوەی بۆ باسکردووە کە منداڵەکانی بە ڕۆژ دەڕفاند و زۆر جار لە منداڵێک زیاتربوون وە پیاوەکە هاوسەرێکی هەبووە، (لـۆکـی) وا دەزانێت تەنها شتێکی بێ بنەما ئەڵێت بەڵام لە ڕاستیدا وتەکانی قەشەکە وەڵامی زۆرێک لە پرسیارەکان بوو\nکەسایەتی پێنجەم (ئـەلـێـکـس جـۆنـس)/ منداڵێکی تەمەن 7 ساڵ بوو کە لە لایەن ئەو دوو هاوسەرەوە ڕفێندرا، وە یەکەم منداڵبوو کە بیڕفێنن و بۆ ماوەی 26 ساڵ ئەم منداڵەیان لای خۆیان هێشتبووەوە، لە ماوەی ئەو ساڵانەدا دایکی ڕاستەقینەی (ئـلـێـکـس) هەموو بەیانیانێک سەیری هەمان گرتە ڤیدیۆیی دەکردەوە کە تێیدا ڕۆڵەکەی یاری دەکات و دڵخۆشە، (هـۆڵـی جـۆنـس) خۆی وەک پووری (ئـلـێـکـس) نیشان دەدا و پێی دەوت کە باوانی ئەو لە ڕووداوێکدا مردوون، ناوی ڕاستەقینەی (بـاری) بوو، بەڵام خێزانی (جـۆنـس) ناویان گۆڕی و کردیان بە منداڵی خۆیان، هەر بۆیە کاتێک (دۆڤـەر) ئازاری (بـاری)ـی دەدا تاوەکو شوێنی کچەکەی ئاشکرا بکات لە کۆتاییەکانیدا دەڵێت مـن ئـەلـێـکـس نـیـم، (بـاری) بەهۆی ئەو ئەشکەنجانەی کە پێی درابوو وەکو منداڵێکی 10 ساڵان هەڵسووکەوتی دەکرد سەرەڕای ئەوەی تەمەنی نزیکەی 33 ساڵ بوو، ئەو هیچ تاوانێکی نەکردبوو تەنها دەیویست یاری لەگەڵ منداڵەکاندا بکات و بیانبات بۆ پیاسەیەک\nکەسایەتی شەشەم (بـۆب تـایـلـەر)/ دووەم منداڵ بوو کە بیڕفێنن و بە هەمان شێوەی (بـاری) ئەشکەنجەیەکی زۆریان دابوو هەر بۆیە هەڵسووکەوتەکانی سەیربوون، (تـایـلـەر) هەموو جارێک جلی منداڵانی لە مارکێتێک دەکڕی تەنانەت ئەو بوکەڵانەشی لەو مارکێتەدا دەکڕی کە لە شێوەی منداڵ بوون، تەنها بۆ ئەوەی ئەو کارانە دووبارە بکاتەوە کە پیاوەکە دەیکرد بەرامبەر ئەو و ئەو منداڵانەی کە کوشتبووی، (تـایـلـەر) بەهۆی سەرسامی بۆ کتێبێک کە بریکاری پێشووی FBI نووسیبووی بەناوی `دۆزیـنـەوەی پـیـاوە نـادیـارەکـە´ کە کتێبێکی پڕ مەتەڵ بوو وە دەربارەی بکوژی منداڵەکان بوو، (تـایـلـەر) حەزی دەچێتە دووبارە کردنەوەی ئەو کارە بۆیە هەر منداڵێک کە ئافرەتە پیرەکە دەی ڕفاند مەتەڵی بۆ درووست دەکرد و پێی دەوت ’مەتەڵەکە شیکاربکە و بڕۆرەوە بۆ ماڵەوە‘ بەڵام ئەو مەتەڵە بە جۆرێک قورس بوو چەندین ئەفسەر و پۆلیس نەیانتوانی شیکاری بکەن، هەر بۆیە (تـایـلـەر) منداڵەکانی ڕزگار نەدەکرد و لەوێدا بەجێی دەهێشتن چونکە مەتەڵەکەیان پێ شیکار نەدەکرا، سەرەڕای ئەم شتانەش هێشتا (تـایلـەر) بێ تاوان بوو، وە ئەو کارانەی دەیکرد تەنها بەهۆی تێکچوونی دەروونیەوە بوو\nوە کاتێک (لـۆکـی) لێکۆڵینەوە لە ماڵەکەی (تـایـلـەر) دەکات، دەبینێت 16 بۆکس لەوێدا هەن و هەمووشیان جل و بەرگی منداڵی خوێناوییان تێدایە لەگەڵ 16 مار لەناویاندا، دواتر دەردەکەوێت کە ئەو جل و بەرگانەی تەنها لە مارکێتەکە کڕیبووی وە هەندێکیشی لە ماڵی منداڵەکان برد بووی، وە خوێنەکەش تەنها خوێنی بەرازێک بوو، هەروەها مارەکانی ناو سندوقەکان هی پیاوەکە بوون کە بۆ ئەشکەنجەدانی منداڵەکان بەکاریانیدەهێنا، وە دوای مردنی پیاوەکە مارەکان بۆ (تـایـلـەر) بەجێما بەڵام ئەو هیچ منداڵێکی نەڕفاند بۆیە مارەکانی لەو بۆکسانەدا شاردبووەوە بەوهیوایەی بتوانێ ڕابردووە تاریکەکەی لەیادبکات، ئەو کاتەی دەیدۆزنەوە و دەستگیری دەکەن، لێکۆڵەرەکان داوای نەخشەی شوێنی منداڵەکانی لێ دەکەن، وە (تـایـلـەر) بەگوێیان دەکات و نەخشەکە دەکێشێت بەڵام پۆلیسەکان وا دەزانن کە فێڵ دەکات و دووبارە مەتەڵەکە دەکێشێتەوە، بەڵام نازانن خودی مەتەڵەکە پەیوەندی بە شوێنی منداڵەکانەوە هەیە، بۆیە (لـۆکـی) دەچێتە ژوورەوە و هاواری بەسەردا دەکات ئەویش چەکەکەی (لـۆکـی) دەبات و خۆی دەکوژێت\nکۆتایی فیلمەکە/ کاتێک ئافرەتە پیرەکە فێڵ لە (دۆڤـەر) دەکات، پێی دەڵێت کە ویستوویانە خەڵکی بێ باوەڕ بکەن و بیانکەن بە شەیتان وەک چۆن (دۆڤـەر)ـیان کردبوو بە شەیتان بەو مەبەستەی کە چۆن (دۆڤـەر)ـیان کردبوو بە کەسێکی توڕە و بەهۆیەوە ئەشکەنجەی (بـاری) بێ تاوانی دابوو، کاتێک دەیخاتە چاڵەکەوە پێی دەڵێت کە هەوڵبدات 24 کاتژمێر زیاتر بژیت تا بتوانێت لاشەی کچەکەی بە مردوویی ببینێت، لەو چاڵەدا (دۆڤـەر) فیکەی کچەکەی دەدۆزێتەوە، کە (ئـانـا)ـی کچی دۆزیبوویەوە پێش ئەوەی بڕفێندرێت و لەوێدا لێی کەوتووە، وە کاتێک (لـۆکـی) لە لێکۆڵینەوە بەدوای (دۆڤـەر) دەوەستێت، پێش ئەوەی ئەو شوێنە بەجێ بهێڵێت گوێی لە دەنگی فیکەیەک دەبێت و بەهۆی ئەو دەنگەوە (لـۆکـی) ئەیدۆزێتەوە و لەچاڵەکە دەری ئەهێنێت\n‌گرنگترین کەرەستەی ناو فیلمەکە/ (فـیـکـە سـوورەکـە) بوو چونکە بەهۆی ئەو فیکەیەوە دوو منداڵەکە ڕفێندران و بوونە هۆی ئەوەی ئافرەتە پیرەکە ئاشکرا بێت و کۆتایی بە تاوانەکانی بهێنرێت، هەر بەهۆی ئەو فیکەیەوە (دۆڤـەر) لەو چاڵەی تێیدا گیری خواردبوو ڕزگاری دەبێت\n‌ناوی فیلمەکە (بـەنـدکـراوەکـان)/ ئاماژەیە بە بەندبوونی کەسایەتییەکانی ناو چیرۆکەکە بە ڕووداوێکەوە، پاشان ڕزگار بوونیان:\n- دوو منداڵەکە بەنکدرابوون لەلایەن ئافرەتە پیرەکەوە، بەڵام یەکێکیان لە دەستی ئافرەتە پیرەکە هەڵدێت و ئەوی تریان (لـۆکـی) ڕزگاری ئەکات.- (دۆڤـەر) لەناو چاڵەکەدا بەندکرابوو، دواتر بەهۆی فیکە سوورەکەی کچەکەیەوە لەلایەن (لـۆکـی)ـیەوە ڕزگار دەکرێت.- (لـۆکـی) لەگەڵ کەیسەکەیدا بەندکرابوو، بە مەبەستێکی تر گیری خواردبوو، چونکە تاوانبارەکان لێهاتووبوون و ئەوکارەیان یەکەم جاریان نەبوو، بەڵام لەکۆتاییدا توانی لە ئەکەکەیدا سەرکەوێت.- (بـاری) لەناو ئەو شوێنە بەندکرابوو کە (دۆڤـەر) ئازاری دەدا، پاشان لەلایەن (لـۆکـی)ـیەوە ڕزگاری دەبێت.- (تـایـلـەر) لەگەڵ نەخۆشییە دەروونییەکەی بەندکرابوو، هەروەها خەریکبوو دەستگیر بکرێت لەسەر تاوانێک کە خۆی نەیکردبوو بەڵام لە چانسێکدا خۆی دەکوژێت و ڕزگاری ئەبێت لەهەموو ئەو ئازارانەی تێیدابوو .- خێزانی (بـیـرچ) و خێزانی (دۆڤـەر) لەگەڵ خەم و ئازاری دەروونی بەندکرابوون، وە دوای دۆزینەوەی منداڵەکان هەموویان لەو خەمە ڕزگاریان بوو .- تەنها (دۆڤـەر) نەبێ کە بەهۆی ئازاردانی (بـاری)ـیەوە زیندانی دەکرێت و ئەگەریش هەیە کە زیندانی نەکرێت، وەڵامەکەی بە نەزانراوی مایەوە\n*هەڵسەنگاندن: فیلمەکە خاوەنی چیرۆکێکی زۆر کاریگەر و بەهێزە، وە لەڕووی ساوندتڕاک و سینەماتۆگرافییەوە زۆر ناوازەیە بەجۆرێک زیاتر تێکەڵی کەشی فیلمەکەت دەکات، هەروەها نواندنی هەموو ئەکتەر و خانمە ئەکتەرە بەشداربووەکان بەجۆرێک نایابە کە بینەر هەستناکات سەیری فیلمێک دەکات، ئەم فیلمە وا لە بینەر دەکات بەجۆرێک تێکەڵی فیلمەکە بێت هەستبکات ئەو ڕووداوانە ڕاستیبوون و خۆی یەکێک بووە لە کەسایەتییەکانی ناو چیرۆکەکە ئەمەش خاڵێۆی زۆر گرنگی دەرهێنەری زیرەکە، فیلمەکە هیچ هەڵەیەک یان دیمەنێکی ناپێویستی تێدا نییە و فیلمێکی تەواو بێ کێشە و پێرفێکتە، ئەمەش بەتوانایی دەرهێنەر ’دێـنـی ڤـیـڵـنـەڤ‘ نیشان دەدات"
  },
  {
    "id": 313,
    "p": 313,
    "idPoster": "https://lh3.googleusercontent.com/8-foMQVtyfXDh5NhAu5GXuM9ArUFAhe6usAS_ebMRgdvyzPzBonfOAcu99KD4apsVoYxJEVFulRZKGUZt7nRLHJlzKgp75gzUNDdNMjdAiQwuLn2RGwIV4qgZUAMwNMWdaMw2Kxm2Q=w2400",
    "typeDirector": "director",
    "memberNameEnglish": "mohamed-edris",
    "title": "Roberto Rossellini (1906 - 1977)",
    "photo": "RobertoRossellini.jpg",
    "writingN": "موحەممەد ئیدریس",
    "nameF": "ڕۆبێرتۆ ڕۆسێلنی (١٩٠٦ - ١٩٧٧)",
    "description": "(ڕۆبێرتۆ ڕۆسلێنی) گەورە فیلمساز و دامەزرێنەری ڕێبازی نیۆ-ڕیالیزمی ئیتاڵی، یەکێکە لە کاریگەرترین فیلمسازەکانی مێژوو، کارە نیۆ-ڕیالیستەکانی کاریگەریان ھەبووە لەسەر جوڵانەوەی (nouvelle vague)ی فەڕەنسی لە ساڵانیپەنجاکان و شەستەکانی سەدەی ڕابردوو، ئەم جوڵانەوەیە بۆ ھەتا ھەتایە ڕووی سینەمای نێودەوڵەتی گۆڕی، ھەروەھا زۆر لە دەرھێنەرەکان بە شێوازەکانی کاریگەربوونە لەوانیش (مارتن سکۆرسیزی).\nئەو کە لەدایکبوو ھاتە ناو دنیای سینەما، ڕۆبێرتۆ کوڕی (گۆسیپ بێپینیۆ ڕۆسلینی)یە، ئەو پیاوەی یەکەم سینەمای ئیتاڵیای کردەوە، ڕۆبێرتۆ ھەر لە منداڵیەوە ئاوێتەی سینەما بوو، تەمەنی منداڵی لە سەیرکردنی فیلم بەسەربرد؛ لە شوێنی کارەکەی باوکی و لەو زەمەنەی کە خەریکبوو سینەما شێوەی ھونەری وەردەگرت.\nئیتاڵیا یەکێك بوو لەو شوێنانەی کە سینەما و فیلمسازی تێدا پێگەیشت، سینەمای ئیتاڵی کاریگەریەکی زۆری لەسەر D.W.griffith و چەندەھا فیلمسازی دیكەی نێودەوڵەتی ھەبوو، لە نێوان دوو جەنگە جیھانیەکە ھۆڵیوود دەستی گرت بەسەر پیشەسازی فیلمدا، بەڵام ڕۆسلینی یەکێك بوو لەو فیلمسازانەی کە دووبارە ئیتاڵیای بردەوە لوتکە لە دنیای سینەمادا دوای جەنگی دووھەمی جیھانی.\nڕۆسیلینی بە جۆرێك قوڵببۆوە لە ناو سینەمادا کە شارەزای زۆربەی فاکتەرەکانی فیلمسازی بووبوو، سەرەتا وەکو یاریدەدەری فیلمسازە بەناوبانگەکان کاری کردووە، پاشان یەکەم کاری خۆی کە دۆکیۆمێنتاریەك بوو بە ناوی (Prélude à l'après-midi d'un faune) لە ١٩٣٧ بڵاو کردۆتەوە، بە ھۆی پەیوەندی بەھێزی لەگەڵ کوڕی دووھەمی مۆسۆلینی، ڕەخنەگر و فیلمساز (ڤیتۆریۆ مۆسۆلینی)، ڕۆسیلینی بە باشی گەشەی کرد لە ناو فیلمسازی فاشیزمی ئیتاڵیدا، ھەر لە دوای ڕووخانی ئەم سیستەمە و لەسێدارەدانی مۆسۆلینی، یەکەم کاری سەرەکی خۆی بە ناوی (Rome,Open city - 1945) بڵاوکردەوە و خەڵاتی گەورەی فیستیڤاڵی كانی بردەوە، ئەم فیلمە بە دژە-فاشیزم ناسراوە و بووە بە یەکێك لە فیلمە کلاسیکەکانی مێژووی سینەما، دوابەدوای ئەم کارەشی دوو فیلمی نیۆ-ڕیالیستیی تری بەرھەمھێنا (Paisan - 1946) و (Germany year zero - 1948)، سیناریۆ نووسانی Rome open city (سێرجیۆ ئەمیدێی) و (فیدرۆچیۆ فیلینێ) کاندید بوون بۆ خەڵاتی باشترین سیناریۆ لە ئۆسکاری ١٩٤٧، ڕۆسیلینی خۆشی لەگەڵ (ئەمیدێی) و (فیلینێ)دا کاندید بوون بۆ بردنەوەی خەڵاتی باشترین سیناریۆ لە ئۆسکاری ١٩٥٠ بۆ فیلمی Paisan.\nڕۆسیلینی دەربارەی شێوازی کاری خۆی دەڵێت: (من نامەوێت فیلمی جوان دروست بکەم، من دەمەوێت فیلمی بەسوود دروست بکەم)، ھەروەھا دەڵێت (من دەمەوێت ڕاستی بەرجەستە بکەم و ھیچی تر)، ئەمە وای کردبوو کە زۆرکات ئەکتەری تازە پێگەیشتوو بەکاربھێنێت لە کارەکانیدا و سیناریۆکەشی دەگونجاند لەگەڵ چیرۆکی ڕاستەقینەی ژیانی ئەکتەرەکانی تا ڕاستەقینەیی بوون ببەخشێت بە فیلمەکانی.\nلەگەڵ پەیابوونی پەیڕەوکاری دیكەی نیۆ-ڕیالیزم وەکو Vittorio de sica و Luchino Visconti, سینەما بۆ ھەتاھەتایە گۆڕا، تەنانەت (ئیلیا کازان) دەرھێنەری ئەمریکی شۆڕشەکەی خۆی لە فیلمسازی ھۆڵیووددا دەگێڕێتەوە بۆ نیۆڕیالیزم بە تایبەتی لە فیلمی (On The Waterfront - 1954).\nڕۆسلینی پەیوەندیەکی ئابڕووبەرانەی ھەبوو لەگەڵ (ئینگرید بێرگمان)، کە وەکو ئابڕووچوونێکی نێودەوڵەتی سەیرکرا، ئەوان لە سێتی فیلمی (strombli - 1954) یەکتریان ناسی و کەوتنە داوی خۆشەویستییەوە لە کاتێکدا ھەردووکیان ھاوسەرگیریان کردبوو، (بێرگمان) دووگیان بوو، دوای لادانی پەردە لەسەر ئەو پەیوەندیە پێکەوە ھاوسەرگیریان کرد و بوونە خاوەنی سێ منداڵ، بەڵام مێژوو خۆی دووبارە کردەوە و ڕۆسلینی خیانەتی لە بێرگمان کرد لەگەڵ سینارۆنووسی بە ڕەگەز ھیندی (Sonali Senroi Dasgupta) لە کاتی گەشتێکی بۆ ھیندستان لەسەرداوای سەرۆك وەزیرانی ئەوکاتی ھیندستان تا ڕۆسلینی بتوانێت پیشەسازی فیلم لە ھیندستان گەشەپێبدات و ھەڵیبسێنێتەوە، ئەمەش دووبارە ئابڕووچوونێکی دیكەی بەدواوە بوو بۆ ڕۆسلینی و سەرۆك وەزیرانی ئەوکات ڕۆسلینی لە ھیندستان دەرکرد، دواتر ئەو لە (بێرگمان) جیابۆوە و ھاوسەرگیری لەگەڵ (سۆنالی داگۆپتا) کرد، ئەم سەردانەی ڕۆسلینی بەدەر نەبوو لە کاری سینەمایی، دۆکیۆمێنتاریەکی کرد بە ناوی (India - 1958) کە شکستی ھێنا لە بۆکس ئۆفیس بەڵام بە گشتی لە لایەن ڕەخنەگرانەوە بە سەرکەوتوو ئەژمار دەکرێت، ڕۆسلینی ھەتاكو نزیك مردنی لە دەرھێنان بەردەوام بوو، کۆتا کاری (The messiah - 1975) بوو، كە چیرۆکی عەشقێك بۆ مەسیح دەگێڕێتەوە.\nڕۆسلینی ساڵی ١٩٧٧ بە جەڵدەی دڵ کۆچی دوایی کرد و دوای خۆی باوەشێك لە شاکار و مێژوویەکی بەجێھێشت، ئەو ھەمووکات وەکو یەکێك لە کاریگەرترین فیلمسازەكان دادەندرێت لەسەر ڕەوتی سینەما لە مێژوودا و بە دامەزرێنەری ڕەوتی نیۆ-ڕیالیزم دادەنرێت کە ھەوڵێکی سەرکەوتوو بوو بۆ گێڕانەوەی ڕاستی و ھەستی ڕاستیبوون بۆ ناو سینەما.\n"
  },
  {
    "id": 314,
    "p": 314,
    "idPoster": "https://lh3.googleusercontent.com/mlxo7gFY3wSZQYvvWFrwfO5XnD18y_OkOzpMPR_-5eQrygvw-xUcGiL-CvvaZm6hgo_eAHZ0D7xzelaU4NLJr9El6fnvzwiu-hpcoldkQODogsySqgvEe4IjDh5OP9CtxVKJtqGRzw=w2400",
    "typeDirector": "director",
    "memberNameEnglish": "mohamed-edris",
    "title": "Jean-luc godard (1930- .... )",
    "photo": "Jean-lucgodard.jpg",
    "writingN": "موحەممەد ئیدریس",
    "nameF": "جان-لوك گۆدارد (١٩٣٠ - .... )",
    "description": "جان-لوك گۆدارد؛ فیلمسازی فەڕەنسی-سویسری ساڵی ١٩٣٠ لە پاریس لەدایكبووە، سەرەتای دەرکەوتنی دەگەڕێتەوە بۆ گروپی شەپۆلی نوێی فەڕەنسی لە کۆتایی ساڵانی پەنجاکان و سەرەتای ساڵانی شەستەکانی سەدەی ڕابردوو.\nگۆدارد سەرەتاکانی ژیانی لە بەشە سویسریەکەی دەریاچەی (جنێڤا) بەسەر بردووە و لەو شوێنەدا باوکی نۆرینگەیەکی بەڕێوە بردووە، خوێندنی باڵای لە زانکۆی پاریس بووە لە بەشی (نەژادزانی مرۆڤ)، بەشێکی کاتەکانی لە گفتوگۆی کافێی خوێندکاران بەسەر بردووە و بەشێکی دیكەشی وەکو کرێکارێك لە بەنداوێك کاری کردووە، ھەر ئەم کارەشی ئیلھام بەخشی یەکەم کورتە فیلمی بوو بە ناوی (Opération Béton - 1954)، حەزی ئەو بۆ نەژادزانی بەسترابۆوە بە (جین ڕۆوچی) مرۆڤناس و کارەکانیشی کاریگەری کارەکانی (جین ڕۆوچی) لەسەربوو کە یەکەم کارامە و گەشەپێدەری ستایلی فیلمی لە دۆکیۆمێنتاری چوو بوو بە ناوی (cinéma vérité - Cinema truth)، ئەوانەی سەر بەم قوتابخانەیە بوون کارەکانیان بە ئامێری سینەمایی سووك دەکرد بۆ تیشك خستنە سەر بابەتەکە خاڵی لە فەرمی بوون بە شێوازێك کە ھاندەر و لایەنگری بۆ بابەتەکە لە کاتی وێنەگرتن و ھەندێک جاریش لە قۆناغی کۆتایی مۆنتاج کردن ڕوون دەبووەوە و دەردەکەوت، ئەم ستایلە ژیانی بە کارەکان دەبەخشی و لە قاڵبی ڕووتی سیناریۆ و ئامادەکاری دایدەماڵین.\nیەکەم کاری سەرەکی گۆدارد وەکو دەرھێنەر (À bout de souffle - breathless 1960) کاری بەرھەمھێنانی لە لایەن (فرانسوا ترۆفاوت) ھاوکاری گۆدارد لە گۆڤاری (Cahiers du cinéma) بۆکرابوو، خەڵاتی (جین ڤیگۆی) بەدەستھێنا، ئەم کارەی چەندەھا کاری ناوازەی دیكەی بەدوادا ھات، ھەموویان توند پێچرابوون لە ستایلە بێ ئامادەکاریەکەی فیلمسازی گۆدارد، فیلمی (breathless) بەبێ سیناریۆ کاری وێنەگرتنی بۆ کرابوو، گۆدارد شەوان دیالۆگی ئەنووسی و لە نێوان پرۆڤەکان و تەنانەت لە کاتی ئەنجامدانی پرۆڤەشدا چاککاری و پێداچوونەوەی بۆ دەکرد، ئەم ستایلی کارەی ھەندێك کات بۆ وێنەدانەوەی ڕاستی بەکار دەھێنا، ھەندێك جار بۆ بەرجەستەکردنی وێناکردنەکانی خۆی، ھەندێك جاریش بۆ پێکەوە بەستنی ئەم دوانە، ئەمەش کاریگەریەکی زۆری ھەبوو لە بەخشینی شێوازی نامۆی دەرھەست و ئاڵۆز بە کارەکانی،(breathless ) چیرۆکی قۆڵبڕێك دەگێڕێتەوە کە زۆر سەرسامی (ھەمرفی بۆگارت) ئەکتەری ئەمریکیە، لەلایەن کچێکەوە خیانەتی لێدەکرێت و دەدرێتە دەست پۆلیس، کچەکە کە دڵنیا نییە ئایا ئەم قۆڵبڕەی خۆشدەوێت یان نا، دەیداتە دەست پۆلیس تەنھا بۆئەوەی دڵنیابێتەوە کە ئایا دەتوانێت کارێکی وا بکات یان نا.\nبۆ ماوەی چەند ساڵێك لە کارەکانیدا کۆمەڵێك سیفاتی زەق لە کارەکتەرەکانیدا بەدی دەکرا؛ لەوانیش نابەردەوامی، تڕۆکردن و حەز و ویستی سەرپێیی.\nردنەوە لەسەر ئەستەمی جیاکردنەوەی ڕاستەقینە لەگەڵ ئەو درۆیەی بە ھۆی ئەوانی تر، بیری خۆمان ھونەر یاخود ئایدۆلۆجیا لەدەورمان دروستبووە و خۆی وەك ڕاستەقینە دەنوێنێت، لە چەند فیلمێکیدا ئەم دوانەیەی کۆتایی دەردەكەون و ڕووخساری ھاوسەرەکەی خۆشی کە ئەکتەر بووە وەک سیمبولی دوانەی (ڕاستی - درۆی وەك ڕاستی پشاندراو) پیشانداوە.\nفیلمسازی گۆدارد ڕاستەوخۆ دەناسرێتەوە، شێوازی ناوازەی بەکارھێنانی تەکنیکەکان، مۆنتاج، دەنگ، ڕەنگ و ڕووناکی بەکارھێناوە بە شێوازێکی جیاواز، فیلمەکانی پڕن لە وزە و کاری دیارن لە مێژووی سینەمادا، ھەمووکات ویستوێتی ئیلھامی کار لەسەر ستەیج بێت و کارەکانی بەوە دەناسرێنەوە کە لە ڕۆڵبینین ناچن بەو پێیەی ئەکتەرەکان زۆر ڕۆدەچنە ناو ڕۆڵەکانیەوە و بەشێکیش لە ڕۆڵەکانیان زادەی بیر و ھۆشی خۆیانە و نووسراو و ئامادەکراو نیە، تەنانەت گۆدارد خۆشی دوای پڕۆڤەکان و بینینی ڕۆڵبینینی ئەکتەرەکان گۆڕانکاری لە سیناریۆ و دیالۆگەکان کردووە تا گونجاوتر بن، بۆ گۆدارد ئەمانە تەنھا بۆ پشاندانی چیرۆکێك نەبوون بەڵکو بۆ گێڕانەوەی چیرۆکەکەش بوون، یەك بە یەکی فاکتەرەکانی فیلمی وەکو ڕەنگ و دەنگ و ڕووناکی دەخستە خزمەتی چیرۆکەکەوە، ئەوەی چیرۆکەکەی دەگێڕایەوە تەنھا ئەکتەرەکان نەبوون بەڵکو ھەموو شتێك چیرۆکەکەی دەگێڕایەوە، ڕەنگەکان و دەنگەکان بەشێك بوون لە چیرۆکەکە، ئەمە قوڵاییەکی زۆری بەخشیوە بە کارەکانی گۆدارد و وای کردووە بە بێدەنگی قسەبکات بەرەوڕووی بینەر. \nتییەكەی بۆ ھونەر و فەلسەفە وای کردووە کە گۆدارد بەشێك لە کارەکە بە لای بینەردا بشکێنێتەوە، بە بۆچوونی ئەو نابێت بینەر بەتەنھا بینەر بێت، دەبێت بینەر بەتەواوی ڕۆبچێتە ناو چیرۆکەکە و ھەستی بۆ دروست ببێت بۆ کارەکتەرەکان تا فیلمەکە بتوانێت بە تەواوی بگات بەو بینەرە.\nگۆدارد ھیچکات ڕازی نەبووە بە شێوازە کۆنەکان و کلتورەکانی بەرھەمھێنانی فیلم، ئەو دنیابینییەكی نوێی ھەیە بۆ فیلمسازی، ھەر ئەوەش وایکردووە یەکێك بێت لەو فیلمسازانەی کە ھیچکات تێکەڵ نابێت لەگەڵ ئەوانی تر و وەك فیلمسازێکی ئاسایی سەیر ناکرێت، ھەمووکات پێگەیەکی تایبەتی دەبێت لە دنیای فیلمسازیدا."
  },
  {
    "id": 315,
    "p": 315,
    "idPoster": "https://lh3.googleusercontent.com/FnsZSEizpJZ77q51fUW-chCdixKYenjUqlZ55RoudzfC_teZEvOg2s6ustw1gzYGrl2t4xEZXrdTbYcnYodmu5Jz5rpyFDCXp-eLDY8L94oTfmsrCKYGESF_p62_fy--NWNInlc0Ow=w2400",
    "typeDirector": "director",
    "memberNameEnglish": "chro-hizat",
    "title": "Michael Haneke (1942-...)",
    "photo": "MichaelHaneke.jpg",
    "writingN": "چرۆ عیزەت",
    "nameF": "میشێل ھانیكە (١٩٤٢-....)",
    "description": "\"میشێل ھانیكە\" فیلمساز و سیناریۆنووسی نەمسایی؛ لە ٢٣ی ئاداری ساڵی ١٩٤٢ لە \"میونخ\"ی وڵاتی \"ئەڵمانیا\" لەدایكبووە، لە باوكێكی ئەڵمانی (فریتز ھانیكە)؛ كە ئەكتەر و دەرھێنەریی شانۆیی بووە و لە دایكێكی نەمسایی (بیاتریكس ڤۆن دیگێنسكێڵد) كە پیشەی ئەكتەریی بووە، ھەروەھا پیشەی زڕباوكەكەشی (ئەلیكساندەر ستێنبرێكەر) ئاوازدانەریی بوو.\n\"ھانیكە\" لە لایەن مامییەوە و لە شاری \"وینەر نیوستاد\"ی نەمسا بەخێوكراوە و گەورە بووە.\n'ھانیكە\" گرنگییەكی زۆری بە ئەدەب و سینەما دەدا و دەیوست لە ھەردوو بوارەكەدا بخوێنێت، بەڵام لە تەمەنی ھەرزەكاریدا ھەر بەشێكی خوێندنی ڕیسوا دەكرد و خۆی بە \"یاخی\" ناودەبرد، لە تەمەنی لاوییدا ئارەزوویەكی زۆری بۆ بوون بە ئەكتەر ھەبوو، دواتر بەھۆی تاقیكردنەوەی خوێندنی لە \"Max Reinhardt Seminar\" لە \"ڤییەنا\" دەستبەرداری ئەم ئارەزووەی دەبێت و پاشان لە \"زانكۆی ڤییەنا\"دا خۆی ناونووس دەكات بۆ خوێندنی فەلسەفە و دەروونزانی و دراما، كە دواتر ھەریەكە لەم بەشانە ڕەنگدانەوەیەكی زۆریان لە فیلمسازیی \"ھانیكە\"دا ھەبوو.\nفیلمسازە نەمساییەكە لە تەلەفزیۆن و شانۆ و سینەماشدا كاری كردووە، پاش تەواوكردنی كۆلێژ؛ كۆمەڵێك كار و پیشەی جیا جیا ئەنجام دەدات بەر لەوەی وەكو سەرنووسەر و شانۆنامەنووس لە تەلەفزیۆنی \"Südweststfunk\"ی ئەڵمانییدا و لەنێوان ساڵانی (١٩٦٧-١٩٧٠)دا كار بكات. دواتریش دەستیكرد بە نووسینی سیناریۆ بۆ تەلەفزیۆنە گشتییەكان لە \"Baden-Baden\"ی ڕۆژئاوای ئەڵمانیا، سێ ساڵ دواتر دەستیكرد بە دەرھێنانی شانۆ؛ ئەمەش دەرفەتی بۆ ڕەخساند بەشێوەكی باش دەرھێنان بۆ كورتە فیلم بكات. بە زمانەكانی ئینگلیزی و ئەڵمانی و فەڕەنسی فیلمەكانی دروستكردووە و جگە لە پیشەی فیلمسازیی خۆی؛ لە \"ئەكادیمیای فیلم\"ی \"ڤییەنا\"دا وانەی دەرھێنانی فیلمی گووتووەتەوە و وەكو ڕەخنەگری سینەماییش كاری كردووە.\nپیشەی فیلمسازیی \"میشێل ھانیكە\" ساڵی ١٩٨٩ و لەگەڵ فیلمی (Der Siebente Kontinent --The Seventh Continent)دا دەست پێدەكات، لەسەرەتادا سیناریۆی فیلمەكە بۆ تەلەفزیۆن دەنووسێت، بەڵام ڕەت دەكرێتەوە، فیلمێكی وشك و جاڕسكەر بوو كە لە ڕووداوێكی ڕاستەقینەوە وەریگرتبوو، بەڵام پاش پیشاندانی سەركەوتنێكی بەرچاوی بەخۆوە بینی و براوەی خەڵاتی \"Bronze Leopard\" بوو لە \"فێستیڤاڵی فیلمی نێودەوڵەتی لۆكارنۆ\".\nپاشان ساڵی ١٩٩٢ (Benny’s Video) دەخاتە سەر شاشەی سینەماكان و بەدوایدا و ساڵی ١٩٩٤ (71 Fragmente Einer Chronologie Des Zuffas - - 71 Fragments of a Chronology of Chance) و ساڵی ١٩٩٧ (Funny Games) بەرھەم دەھێنێت.\n\"ھانیكە\" ماندوو نابێت لە بەرھەم ھێنانی ئەم فیلمە وشك و توندوتیژ و جاڕسكەرانە و ساڵی ٢٠٠١ فیلمی (La Pianiste- - The Piano Teacher) بەرھەم دەھێنێت كە مشتومڕێكی زۆری بەدوای خۆیدا ھێنا و لە ڕۆمانێكی نووسەری نەمسایی \"Elfriede Jelinek\"ەوە بە ھەمان ناو وەریگرتووە و بە یەكێك لە شاكارەكانی \"ھانیكە\" دادەنرێت؛ كە لە \"فێستڤاڵی كان'ی فیلم\"دا خەڵاتی \"Grand prix\"ی بۆ باشترین دەرھێنەری بۆ بردەوە.\nپاشان ساڵی ٢٠٠٣ (Le Temps du loup- - Time Of The Wolf) و ساڵی ٢٠٠٥ (Cachè- - Hidden) بەرھەم دەھێنێت [فیلمەكە براوەی سێ خەڵات بوو لە \"فێستیڤاڵی كان'ی فیلم\"، لەنێویاندا یەكێكیان بۆ باشترین دەرھێنەر.]\nساڵی ٢٠٠٩ فیلمی (Das Weisse Band- - The White Ribbon) بە ڕەش و سپی بەرھەم دەھێنێت،فیلمەكە براوەی خەڵاتی (Palme d’Or) و خەڵاتی \"Golden Globe\" بوو بۆ باشترین سینەماتۆگرافی و فیلمی بیانی، ساڵی ٢٠١٢ فیلمی (Amour) دووەم خەڵاتی (Palme d’Or)ی بۆ بردەوە، كە دووەم خەڵاتی بوو لە ماوەی سێ ساڵدا و حەوتەم دەرھێنەر بوو [لەو كاتەدا] كە دووجار و یەكەم دەرھێنەری نەمسایی بوو كە براوەی ئەو خەڵاتە بێت، ھەروەھا ئەم فیلمە پێنج خەڵاتی \"ئۆسكار\"یشی بۆ بردەوە بۆ باشترین كاری وێنەگرتن و باشترین دەرھێنەر و باشترین سیناریۆ و باشترین فیلمی بیانی و باشترین نواندن بۆ خانمە ئەكتەر كە (ئیمانوێلا ڕیڤا) بوو. \nدوای دەرھێنانی فیلمی تەلەفزیۆنیی (Cosí Fan Tuttle -2013)؛ دەگەڕێتەوە بۆ نووسینی سیناریۆی فیلمی (Happy End- 2017)، كە پاڵێورابوو بۆ وەرگرتنی خەڵاتی (Palme d’Or).\nسینەمای \"ھانیكە\" سینەمایەكی پێشبینی نەکراوە، لە سینەمای \"ھانیکە\"دا ھیچ شتێك مەحاڵ نییە و ھەموو شتێك ئەگەری ڕوودانی ھەیە، بینەر لە کاتی تەماشاکردنی فیلمەکانیدا ئاسوودە نابێت و چاوەڕێی ڕوودانی ھەر شتێکە کە بە خەیاڵیشیدا نەھاتووە، چونکە \"ھانیکە\" زۆر لێزانانە مێشکی بینەر شپرزە دەکات و ئەنجامی ڕووداوەکان ئاوەژوو دەکاتەوە.\nبەشێكی زۆر لە فیلمەكانی باس لە كێشە كۆمەڵایەتییەكان و دووركەوتنەوەی تاكەكان و نامۆ بوونیان لە كۆمەڵگەی مۆدێرندا و دڕندەیی و توندوتیژیی خێزانە چین مامناوەندەكانی سەردەمی ھاوچەرخ دەكەن، ھەروەھا بەدەر نیین لە بابەتە سۆزدارییەكان و كێشە و تێكچوونە دەروونییەكان، سەرەڕای ئەوەی بەشێك لە ڕەخنەگران لەو بڕوایەدا كە فیلمەكانی تەواو \"نھێڵیزیم\"ین؛ بەڵام \"ھانیكە\" جەخت لەسەر ئەوە دەكاتەوە كە سەرجەم فیلمەكانی ھەوڵێكن بۆ گونجاندنی بینەرەكان لەگەڵ ئەو بابەتەدا كە كۆمەڵگەی بۆرژوازییە مۆدێرنەكان ھاوسۆزی و پەیوەندییە كۆمەڵایەتییەكانیان كاڵ كردووەتەوە.\n\"میشێل ھانیكە\" سەبارە بە فیلم دەڵێت: (پێویستە فیلمەكان بوارێكی زیاتر بە بینەرەكان بدەن بۆ وێناكردن و بیركردنەوە و ڕەنگدانەوەی خۆیان تیایاندا)."
  },
  {
    "id": 316,
    "p": 316,
    "idPoster": "https://lh3.googleusercontent.com/uY706WuH650iSGL3EUHfqaFzbPD4xfCxkUxD1VkZd_jDw0OoqPLIHUsbIhd1w5WSUk390Tg2wxyecxkD0IPcNMyl0xD884Us3pu9oUSGIElpeycYnkEy3lJNvo9XT3ztioYrfdxrUQ=w2400",
    "typeCompany": "company",
    "memberNameEnglish": "ali-jaf",
    "title": "Marvel Studios",
    "photo": "MarvelStudios.jpg",
    "writingN": "عەلی جاف",
    "nameF": "مارڤێل ستۆدیۆ",
    "description": "\nهەر لەو ڕیزبەندیەدا ستۆدیۆی ماڕڤیل پلەی پێنجەمی داگیر کردووە، هەروەکو ئەوانیتر ستۆدیۆیەکی تەلەفزیۆنی ئەمریکیە، لەساڵی ١٩٩٣ درووستکرا یاخود کاری تێداکرا، بە ستۆدیۆی ناسەرەکی یاخود دووەم ستۆدیۆی واڵتز دیزنی دادەندرێت، وەکو لە ناوەکەشی دیارە ئەم ستۆدیۆیە هەڵدەستێت بە درووستکردنی فیلم دەربارەی ئەو کارەکتەرانە یان ئەو رووداوانەی لە جیهانە کۆمیکەکەی ماڕڤیڵ ڕوودەدات، وەکو سپایدەرمان، ئایرن مان، هاڵک، و کاپتن ئەمریکا و هتد... وە لە باسکردنی داهاتی بۆکس ئۆفیسدا دەڵێین لە ناوخۆی ئەمریکادا نزیکەی ١٣ ملیار :داهاتیەتی، وە لە سەرتاسەری جیهاندا نزیکەی ٣٤ ملیار داهاتیەتی ، وە پڕ داهاتترین فیلمەکانیان بەم شێوەیە پۆڵێن کراون \n1. Avengers:  Endgame 2019\n$2,797,800,564\n2. Avengers: Infinity War 2018\n$2,048,359,754\n3. The Avengers 2012\n$1,515,100,211\n4. Avengers: Age of Ultron 2015\n$1,396,099,202\n5. Black Panther 2018\n$1,346,103,376\n6.Iron Man 3 / 2013\n$1,215,392,272"
  },
  {
    "id": 317,
    "p": 317,
    "idPoster": "https://lh3.googleusercontent.com/2xYT41VeYEaGE-cE92uE75s5JJGnPCWDKqJIxvXOvQjGIZSRHyGUJPeBx8uUZ2fCjJ7-M2WQ_51sR1DHqLZS01idcgpEfacumIUzj007HJx_3L1iq3mrjtFR8_eJRqTv9Le10sNepQ=w2400",
    "typeCompany": "company",
    "memberNameEnglish": "ali-jaf",
    "title": "Walt Disney Pictures",
    "photo": "WaltDisneyPictures.jpg",
    "writingN": "عەلی جاف",
    "nameF": "واڵت دیسنی پیکچەرس",
    "description": "\nستۆدیۆی واڵت دیزنی لە پلەی چوارەم دێت لەنێو ڕیزبەندی ستۆدیۆکانیتر، ئەم ستۆدیۆش وەکو ئەوانیتر سەر بە ئەمریکایە و بەرێوەدەبرێت لە لایەن کۆمپانیای واڵت دیزنیەوە، کە هەر لەناوی گەورە دەرهێنەر واڵت دیزنی  ـەوە هاتووە، مەڵبەندی سەرەکیان لەهەرسێ شوێنەکەی  کالیفۆڕنیا و بوربانک و ئەمریکای  ـە وە زیاتر هەر لەسەر ڕێبازەکەی واڵت دیزنی دەڕۆن و کاری زۆریان ئانیمەیشنە بەڵام بێگومان لە فیلم درووستکردنیش بەدەر نین، وە ئەو کۆمپانیایە دوو جۆری هەیە یەکیان سەر بە ئانیمەیشنە ئەویتر سەر بە فیلمە بەڵام لە کاتی داهات کۆکردنەوە هەمان هەژماریان دەبێت، لە داهاتی بۆکس ئۆفیسی نێو ئەمریکا نزیکەی ١٦ ملیار دۆلاریان قازانج بووە، بەگشتیش لە تەواوی جیهان :٣٨ ملیار و نیو داهاتیانەو ئەو فیلمانەشی کە زۆرترین داهاتیان هەبووە\n1. Avengers: Endgame 2019\n$2,797,800,564\n2. Star Wars Ep. VII: The Force Awakens 2015\n$2,065,478,084\n3. Avengers: Infinity War 2018\n$2,048,359,754\n4. The Lion King 2019\n$1,656,943,394\n5. The Avengers 2012\n$1,515,100,211\n6. Frozen II 2019\n$1,447,549,711"
  },
  {
    "id": 318,
    "p": 318,
    "idPoster": "https://lh3.googleusercontent.com/Hzl9KfhDPkwCmQHooPVjhiMIKgARWQqxweOwqOptCgwf4fHzgak8HXvnwhErI01O6h7hKfTADSsrpFYO1A9J5dWWEB0W0Ool5Yvw2g2s6pSiWmrptEuS6fLXQTkVoT8PGn1jIkP7Ag=w2400",
    "typeGift": "gift",
    "memberNameEnglish": "",
    "title": "Golden Palm",
    "photo": "GoldenPalm.jpg",
    "writingN": "...",
    "nameF": "دارخورمای زێڕین",
    "description": "\nدارخورماکە (دارخورمای زێڕین) بەرزترین ئاستی خەڵاتە لەفیستیڤاڵی کانی فیڵم. بۆ یەکەمجار لەساڵی ١٩٥٥ لەلایەن لیژنەی سازکردنی فیستیڤاڵەکەوە پێشکەشکرا . پێشتر، لەساڵەکانی ١٩٣٩ بۆ ١٩٥٤، بەرزترین ئاستی خەڵات لەفیستیڤاڵەکە \"گراند پریکس\" بوو لە .فیستیڤاڵی نێودەوڵەتی فیڵمدا\n:مێژوو\nلەساڵی ١٩٥٤، فیستیڤاڵەکە بڕیاریدا ساڵانە خەڵاتەکە پێشکەش بکات، لەژێر ناوی \"گراند پریکس\"ـی .فیستیڤاڵی نێودەوڵەتی فیڵم، لەگەڵ نەخشاندنێکی نوێ و بۆ هەموو ساڵێک لەلایەن هونەرمەندێکی کاتییەوە\nدیزاینە ڕەسەنەکە لەلایەن گەوهەرسازی پاریسی \"لوچیان لەزۆن\" ئەو کەسەی کە سڕووشی وەرگرت لەناو هێڵێکشییەکدا کە لەلایەن دەرهێنەری ئەفسانە \"جین کاکتۆو\" کرابوو، ڕوویەکی لاری نزمتری هەبوو لەلاسکی شێوە دڵدا.\nلەساڵی ١٩٥٥، یەکەم دارخورما پێشکەش کرا بەدێڵبەرت مانن بۆ فیڵمی ماڕتی. لەساڵەکانی ١٩٦٤ بۆ ١٩٧٤، فیستیڤاڵەکە بەشێوەیەکی کاتیی گراند پریکس ـی وەستاند. لەساڵی ١٩٧٥، خەڵاتی دارخورما دووبارە دەرباس کرایەوە و لەو کاتەوە مایەوە وەک هێمای فیستیڤاڵی کانی فیڵم، هەموو ساڵێک دەبەخشرا بەدەرهێنەری فیڵمی براوە، وە دواتر بەخشرا لەکەیسێکی بێگەردی سووری چەرمی مەغریبی داپۆشراو بەکوتاڵی نەرم.\nتاوەکو ساڵی ٢٠١٩، جەین کامپیۆن یەکەم خانمە دەرهێنەرە خەڵاتی دارخورمای بردبێتەوە، بۆ کارەکەی ڵەفیڵمی \"پیانۆکە\"ـدا.\nهەرچەندە، لەساڵی ٢٠١٣، کاتێک فیڵمی \"شین وروژێنەرترین ڕەنگە\" خەڵاتی دارخورمای بردەوە، کە \"ستیڤن سپڵبێرگ\" ڕێنوێنی لیژنەی دەکرد بەخشی بە فیڵمی دەرهێنەر \"ئەبدللەتیف کەشیش\" خانمە نواندنکارەکانی فیڵمەکە بریتی بوون لە \"ئەدێڵ ئێکسارکۆپۆڵۆوس\" و \"لیا سیدۆو\" ئەمە بوو بە هێمای ئەوەی بۆ یەکەمجار دوو خەڵاتی دارخورما ببەخشرێ لەمێژووی فیستیڤاڵەکە.\nلیژنەکە بڕیاریدا خەڵاتی خانمە نواندنکارەکان بکات بە قەراغ دەرهێنەرەکە بەشیاوی بۆ سیاسەتی کان کە خەڵاتی دارخورمای براوەی فیڵمەکان لە وەرگرتنی هەر خەڵاتێکی زیادی دیکە، بەوەش لیژنەکە دەوەستێنێت لەخەڵاتکردنی فیڵم و هەردووک خانمە نواندنکارەکانی فیڵمەکە. لەسەر بڕیارە ناڕێکەکە، سپڵبێرگ گوتی کە \"داڕشتنەکە سەدا سێ هەڵە بوو، ئەمە بەمشێوەیە کارناکات بۆ ئێمە.\" دواتر \"کەشیش\" خەڵاتی دارخورماکەی فرۆشت بۆ دەرهێنانی فیڵمە نوێیەکەی، وە ناڕەزایی دەربڕی دەربارەی فیستیڤاڵەکە کە دوو خەڵاتیان پێکەوە بەخشیووە لەگەڵ ڕۆژنامەوانێکی هاڵیوود، گوتی کە ئەوان لەکردنی ئەوە \"ئەتککردنێکی ئاشکرا\"ـیان هەبوو، وە ئەو \"ڕزگارکردنەی خۆم لە خەڵاتی دارخورماکە ڕێگایەک بوو بۆ شوشتنی دەستم بۆ ئەم داوای لێبووردنە.\nلەساڵی ١٩٩٨، \"ثیۆ ئەنجڵاپۆلۆوس\" یەکەم دەرهێنەر بوو کە خەڵاتی دارخورمای بردەوە بۆ فیڵمەکەی \"هەمیشەیی و یەک ڕۆژ.\nبراوەی خەڵاتی دارخورمای ساڵی ٢٠١٤، فیڵمی \"وینتەر سلیپ\" بوو کە دەرهێنانی لەلایەن دەرهێنەر \"نوری بیلگە جەیلان\" بۆ کرابوو، لە یادی سەد ساڵەی سینەمای تورکی بەخشرا. لەسەر وەرگرتنی خەڵاتەکە، جەیلان خەڵاتەکەی شاباش کرد بۆ هەردووک \"خەڵکە گەنجەکە\" بەشداربووی بێ ئارامییە سیاسییەکەی تورکیا وە کارکەران کە کۆچی دواییان کرد لە تەقینەکەوەی سۆما، تورکیا. کە لە ڕۆژی پێشووی دەستپێکردنی فیستیڤاڵەکە ڕوویدا.\nلەساڵی ٢٠١٧، خەڵاتەکە دووبارە نەخشێنرایەوە بۆ بەڕێوەچوونی حەفتایەمین ئاهەنگی فیستیڤاڵەکە.\nئەڵماسەکان ئامادەکرابوون لەلایەن درووستکەری لەبەگیرانەوەی ئەخلاقی و لەلایەن \"ئەنجومەنی گەوهەر\"ـەوە بەرپرسیارێتی گیراوەتە ئەستۆ.فیستیڤاڵی کانی ساڵی ٢٠٢٠ هەڵوەشێندرایەوە لەبەر ڤایرەسی کەڤید-١٩.\nئەمساڵ ٥٦ فیڵم ناویهێندرا وەک هەڵبژێردراوی فەرمی فیستیڤاڵەکە، بەڵام هیچ خەڵاتێک نەبەخشرا.\n:دارخورمای فەخر\nلەساڵی ١٩٩٧، لەپەنجایەمین ساڵیادی فیستیڤاڵەکە، لیژنەی کان خەڵاتی دارخورمای فەخری بەخشی بۆ یەکەمجار.\nلەساڵی ٢٠٠٢ فیستیڤاڵەکە دەستی پێکرد بۆ خەڵاتێکی نەباوی پێشبڕکێ نەدار، دارخورمای فەخر بۆ دەرهێنەران و ئاکتەران ئەوانەی گەیشتوون بەجەستەیەکی ناسراوی کارەکە بەڵام هەرگیز خەڵاتی دارخورمای پێشبڕکێداریان نەبردۆتەوە.\n",
    "translator": "کۆشان کارزان"
  },
  {
    "id": 319,
    "p": 319,
    "typeGift": "gift",
    "memberNameEnglish": "shad",
    "title": "The Golden Lion",
    "photo": "TheGoldenLio.jpg",
    "writingN": "...",
    "nameF": "شێرە ئاڵتوونیەکە",
    "description": "\nبەنرخترین خەڵاتە کە لە \"فیستیڤاڵی فیلمی ڤینیسیا\"ـدا دەبەخشرێت. لە ساڵی ١٩٤٩ خەڵاتەکە لەلایەن \"کۆمیتەی ڕێکخستن\" ناسرا، کە ئێستا بە یەکێک لە خەڵاتە بەپێز و دیارەکانی فیلم دادەنرێت. لە ساڵی ١٩٧٠ دووەمین خەڵاتی \"شێرە ئاڵتوونیەکە\" ناسرا؛ بەڵام ئەمەیان خەڵاتێکی ڕێزلێنانە بۆ ئەو کەسانەی کە جێ دەستیان لە سینەمادا دیارە.\nخەڵاتەکە لە ساڵی ١٩٤٩ بە \"شێرە ئاڵتوونیەکەی سەینت مارک\" ناسرابوو.  لە ساڵی ١٩٥٤ خەڵاتەکە بە شێوەیەکی هەمیشەیی بە ناوی \"شێرە ئاڵتوونیەکە\"ـوە ناونرا.\n(تێبینی؛ خەڵاتەکە شێرێکی باڵدارە کە هەمان سیمبولە لەسەر ئاڵای کۆماری ڤینیسیا دەردەکەوێت).\nپێشتر، خەڵاتەکە یەکسان بە \"خەڵاتی نێودەوڵەتی بەشکۆی  ڤێنیسیا\" بوو، کە لە ساڵی ١٩٤٧ و ١٩٤٨ دەبەخشرا.\nلە ساڵی ١٩٤٩ یەکەمین خەڵاتی \"شێرە ئاڵتوونیەکە\" پێشکەشکرا.\nپێش ئەوە، لە ساڵی ١٩٣٤ هەتاوەکوو ١٩٤٢، بەنرخترین خەڵاتەکان \"کۆپا مۆسۆلینی\" (بادینی موسۆلینی) بوون بۆ باشترین فیلمی ئیتاڵی و باشترین فیلمی بیانی. هیچ خەڵاتێکی \"شێرە ئاڵتوونیەکە\" لە نێوان ساڵانی ١٩٦٩-١٩٧٩ دابەشنەکراوە. بەپێی ماڵپەڕی فەرمی \"بێیناڵ\"، ئەم کەلێنە دەرئەنجامی پێشکەشکردنی خەڵاتی \"شێرە ئاڵتوونیەکە\" بوو بۆ\n.Die Artisten in der Zirkuskuppel: Ratlos فیلمە ئەزموونە بنەڕەتییەکەی؛\nهەروەها ماڵپەڕەکە دەڵێت کە خەڵاتەکان هێشتا دەستوورێکی مێژوویان هەبووە بۆ سەردەمی فاشیستەکان و نەیانتوانیووە خۆیان لادەن لە کەشووهەوا سیاسیە گشتییەکەی. ساڵانی (شەست و هەشت - ١٩٦٨) شکانەوە دراماییەکەی لەگەڵ ڕابردوو بەرهەمهێنا. زیاتر لە هەر نەتەوەیەکی تر، فەڕەنسا وەرگری خەڵاتی شێرە ئاڵتوونیەکە بووە بۆ چواردە فیلم. بەهەرحاڵ، لە نێوان براوەکانی خەڵاتەکەدا، جیاوازییەکی هەڵکەوتەی جوگرافی بەدیدەکرێت، کە شەش فیلمسازی ئامریکی خەڵاتەکەیان بردووەتەوە، لەگەڵ خەڵاتیش بۆ جۆهن کاساڤاتیس و ڕۆبەرت ئاڵتمان (هەردووجارەکە خەڵاتەکان لەگەڵ براوەی تردا هاوبەشی پێکراون.) هەر یەک لە ئانگ لی و دەرین ئارۆنۆفسکی و سۆفیا کۆپۆڵا و تۆد فلیپسـیش بە هەمان شێوە. هەرچەندە پێش ساڵی ١٩٨٠، تەنها ٣ کەس لە ٢١ کەسی براوەدا بە ڕەسەن ئەوروپی نەبوون، لە ١٩٨٠ـکانەوە خەڵاتی شێرە ئاڵتوونیەکە پێشکەش بە چەند فیلمسازێکی ئاسیایی کراوە، بە تایبەتی بە بەراورد لەگەڵ خەڵاتی لوتکەی ئاهەنگی  فیلمی کان، خەڵاتی پالمی دۆر کە لە ساڵی ١٩٨٠ـکانەوە تەنها بە پێنج فیلمسازی ئاسیایی دراوە، بەڵام خەڵاتی شێرە ئاڵتوونیەکە بە پێچەوانەوە پێشکەشی دە فیلمسازی ئاسیایی کراوە، بەوەی کە ٢ دانە لەو فیلمسازانە دووجار براوەی خەڵاتەکە بوون. لە ماوەی سێ ساڵدا و لە ساڵانی ٢٠٠٠، ئانگ لی دووجار براوەی خەڵاتی شێرە ئاڵتوونیەکە بووە، جارێک بۆ فیلمێکی ئەمریکی و جارێکیش بۆ فیلمێکی چینی. جانگ وای ئایمۆـش دووجار براوەی خەڵاتەکە بووە. لە ساڵانی ١٩٨٠ ئەم فیلمسازە ئاسیاییانەش بەهەمان شێوە براوەی خەڵاتی شێرە ئاڵتوونیەکە بوون:\nJia Zhangke - Hou Hsiao-hsien - Tsai Ming-liang -  Trần Anh Hùng -  Takeshi Kitano - Kim Ki-.duk - Jafar Panahi - Mira Nair - Lav Diaz\nهەروەها فیلمسازە ڕووسییەکانیش چەندینجار خەڵاتی  شێرە ئاڵتوونیەکە ـیان بردووەتەوە، لە کۆتایی  هاوپەیمانانی کۆمارە سۆشیالیستەکانی سۆڤیەت ـەوە. هێشتاکە ٣٣ کەس لە ٥٤ براوە پیاوانی ئەوروپی بوون  بە براوەکانی ڕووسی/سۆڤیەت'ـشەوە . لە ساڵانی ١٩٤٩ـەوە تەنها ٥ ئافرەت خەڵاتی  شێرە ئاڵتوونیەکە ـیان بۆ دەرهێنان بردووەتەوە،\n.Mira Nair, Sofia Coppola, Margarethe von Trotta, Agnès Varda, Chloé Zhao وەک:\nلە ساڵی ٢٠١٩، فیلمی \"جۆکەر\" بووە یەکەمین فیلم کە براوەی خەڵاتەکە بێت و وەرگیرابێت لە کەسایەتیەکی ڕەسەنی پەرتووکە کۆمیکەکان.\nوە هەروەها لە هەندێک ساڵی وەک ١٩٥٣ - ١٩٥٦ - ١٩٦٩ - ١٩٧٠ - ١٩٧١ - ١٩٧٢ - ١٩٧٣ - ١٩٧٤ - ١٩٧٥ - ١٩٧٦ - ١٩٧٧ - ١٩٧٨ - ١٩٧٩ هیچ خەڵاتێک دابەشنەکراوە و هەر یەکە و بەهۆی هۆکارێکی تایبەتەوە.\n",
    "translator": "شاد"
  },
  {
    "id": 320,
    "p": 320,
    "idPoster": "https://lh3.googleusercontent.com/qH64_pT2r8pD3ZY41AZndapMX8qshdpLQTETxF5ezJXnruas6N0UJS_DH1myTpYHTDRe-6N0MfQjd8lIHYjdLxOQAQlMIoNkL6Mht_cYj_hUW8lMz59D0QLn6OU4CpMANYZWtK7Cxw=w2400",
    "typeGift": "gift",
    "memberNameEnglish": "shad",
    "title": "Golden Globe",
    "photo": "GoldenGlobe.jpg",
    "writingN": "...",
    "nameF": "گۆڵدن گلۆب",
    "description": "\nخەڵاتەکانی \"گۆڵدن گڵۆب\" لە مانگی یەکەمی ساڵی ١٩٤٤ دەستیپێکردووە، لەلایەن نەوەد و سێ ئەندامەکەی \"کۆمەڵەی ڕۆژنامەوانی بیانی هاڵیوود\"ـەوە دەبەخشرێتەوە و، بۆ فیلمی ئەمریکی و بیانی زۆرباش و، زنجیرە تەلەفزیۆنی ئەمریکیش.\nهەموو مانگی یەک(سەری ساڵ)ـێک ڕێوڕەسمی پێشکەشکردنی خەڵاتەکە بە ئاسایی بەڕێوەدەچێت، وە بەشێکی سەرەکییە لە \"وەرزی خەڵاتەکانی پیشەسازی فیلم\"، کە هەمووساڵێک لە لووتکەی \"خەڵاتە ئەکادیمی\"ـیەکاندایە. ماوەی شیاوی ساڵنامەی خەڵاتەکانی \"گۆڵدن گڵۆب\" (یانی ١ـی کانوونی دووەم تا ٣١ـی کانوونی یەکەم)ـە و دەگوونجێت. ٧٧ـەمین خەڵاتەکانی \"گۆڵدن گڵۆب\" و ڕێزلێنان بۆ فیلم و زنجیرەکانی ساڵی ٢٠١٩، لە ٥ـی کانوونی دووەمی ٢٠٢٠ـدا بەڕێوەچوو.\nمێژووی \"گۆڵدن گڵۆب\":\nیەکەمین بۆنەی پێشکەشکردنی خەڵاتەکانی \"گۆڵدن گڵۆب\" لە ستۆدیۆکانی \"فۆکس\"ـی سەدەی بیستەم بوو و، لە کانوونی دووەمی ساڵی ١٩٤٤ بەڕێوەچوو و، خەڵاتەکان بۆ ئەو دەستکەوتانەی فیلمسازی ساڵی ١٩٤٣ بوون. دواتر لە ماوەی دەیەی ڕابردوودا بۆنەکان لە شوێنی جیاجیادا بەرێوەچوون و بۆ وێنا؛ میوانخانەی \"بێڤەرلی هیڵس\" و \"هاڵیوود ڕۆسڤێڵت\".\nلە ساڵی ١٩٥٠ـدا، \"کۆمەڵەی ڕۆژنامەوانی بیانی هاڵیوود\" بڕیاریاندا بە بنەگڕبوونی خەڵاتێکی تایبەت و ڕێزلێنان بۆ بەشداربووە هەڵکەوتووەکان و پیشەسازی بۆنە(چالاکی)یـەکە. ناساندنی بابەتگەلەکەی وەک شکڵێکی نێودەوڵەتی لەمیانەی پیشەسازی بۆنە و چالاکییەکان، یەکەمین خەڵاتی ڕێزلێنان پێشکەش بە بەرهەمهێنەر و فیلمساز \"سیسیڵ بی. دیمێڵ\" کرا. ناوی فەرمی ڕێزلێنان و خەڵاتەکە بووە \"خەڵاتەکەی سیسیڵ بی. دیمێڵ\".\nلە ساڵی ١٩٦٣ـەوە، بەوە دەستپێکرا کە خەڵاتەکان بدرێنەدەست لەلایەن کەسێکەوە یان زیاتر (لە سەرەتادا بە تایبەتی ئافرەت بوونە) کە بە \"بانوو گۆڵدن گڵۆب\"ـەوە ناونرابوو، بەڵام ناونیشانەکە لە ٥ـی کانوونی دووەمی ساڵی ٢٠١٨ـدا ناونرایەوە بۆ \"شابەتدەری گۆڵدن گڵۆب\". هەڵگرانی پۆستەکە، نەریتیانە،  کچ یاخود هەندێکجار کوڕی کەسایەتیە نۆتەدارە و، وەک ڕێزلێنانێک، ئەمانە بەردەوامبوون لە بەریکانێ لە نێوان خێزانەکاندا.\nلە ٢٠٠٩ـدا، پەیکەری \"گۆڵدن گڵۆب\" نوێکرایەوە (بەڵام بۆ یەکەم جار نەبووە ئەو نوێکردنەوەیە). \"کۆمەڵەی خەڵاتی دامەزراوەی نیویۆرک ڕێکەوتنیان لەگەڵ\"کۆمەڵەی ڕۆژنامەوانی بیانی هاڵیوود\" کرد بەوەی یارمەتیان بدەن بۆ یەک ساڵ هەتاوەکوو پەیکەرێک بەرهەمبهێنن کە ناوئاخنێکی زێڕین و بەردێکی مەڕمەڕی تایبەتی وەخۆوەگرتبوو، کە جۆری پەیکەرەکەی بەنرختر کردبوو. لە دانووستانێکی ڕۆژنامەوانیدا لە \"بێڤەرلی هیڵتن\" پێش نمایشەکە درکاندیان.\nئەو داهاتانەی لە ئاهەنگ و ڕێوڕەسمی ساڵانەدا وەدەست دەخرێت، لەو ڕێگەیەوە \"کۆمەڵەی ڕۆژنامەوانی بیانی هاڵیوود\" دەتوانێت ملیۆنەها دۆلار ببەخشنە لایەنە خێرخوازییەکان، هەروەها پارەدانی زانست و خوێندن و کۆمەڵێک ڕێڕازی تر بۆ داهاتووی فیلم و دراما کارامەییەکان. دیارترین سوودمەند \"خەڵاتەکانی گەنجە هونەرمەندەکان\"ـن، کە ساڵانە لەلایەن \"ڕێکخراوی گەنجە هونەرمەندەکان\"ـەوە دەبەخشرێت، کە لە ساڵی ١٩٧٨ لەلایەن ئەندامێکی کۆمەڵەی ڕۆژنامەوانی بیانی هاڵیوود \"ماورین دراگۆن\"ـەوە دامەزراوە، تا خەڵات پێشکەشی نوێنەرە گەنجە نایابەکانی هاڵیوود بکەن کە لە خوار تەمەنی ٢١ ساڵییەوەن و خوێندنیش بەرجەستە بکەن بۆ هونەرمەندە لاوەکان کە لەلایەنی جەستەییەوە یاخود لە ڕووی داراییەوە کەمدەرامەتن و ناتوانن بەرەنگاری ئەو بڕە ماددیە ببنەوە.\nیاساکانی \"گۆڵدن گڵۆب\":\n\"شیاوی\"\n- ماوەی شیاو بۆ پاڵێوراوەکان یەک ساڵە، لە \"١ـی کانوونی دووەم هەتاوەکوو ٣١ـی کانوونی یەکەم\".\n- ئەو فیلم و زنجیرانەی کە تەنها دۆبلێر \"کەسێک کە تەنها دەنگی ببیسترێت و هیچ دەرکەوتنێکی نەبێت.\" یاخود کامیۆ \"کەسایەتییەکی لاوەکی کە نواندنکارێکی لێهاتوو ڕۆڵێکی کورتی بگێڕرێت.\" بە هەموو بابەتەکانییەوە شیاو نینە.\n- فیلمەکان دەبێت لانی کەم ٧٠ خولەک بن و بۆ ماوەی ٧ ڕۆژ لە \"ناوچەی گەورەی لۆس ئانجڵس\" پێشکەشبکرێن و، لە ٣١ـی کانوونی یەکەم و پێش نیوەشەو دەست پێدەکات. فیلمەکان دەتوانرێن لە شانۆکان، ئەو بەرنامانەی خەڵکی پارە بۆ بینینیان دەدەن، یاخود لە ئینتەرنێت \"گەیاندنی دیجیتاڵی\" بڵاوببنەوە.\n- بۆ بەشی \"باشترین فیلمی بیانی\"، پێویست ناکات فیلمەکان لە \"ئامێریکا\" بڵاوببنەوە. دەبێت بەلایەنی کەمەوە لە ٪٥٠ـی وتەکانی فیلمەکە دوور لە زمانی ئینگلیزی بن، هەروەها پێویستە سەرەتا لە نەتەوە ڕەسەنەکەی خۆیاندا بڵاوبکرێتەوە و، لە ١ـی تشرینی دووەم هەتاوەکوو ٣١ـی کانوونی یەکەم و، پێش دابەشکردنی خەڵاتەکان بێت.\n- هەرچەندە گەر فیلمێک لە وڵاتەکەی خۆی بەهۆی سانسۆرەوە بڵاونەکرێتەوە، هێشتا مافی لە بوون بە پاڵێوراوی خەڵاتەکە هەیە ئەگەر بۆ ماوەی یەک هەفتە و لەو کاتەی ساڵنامەکە ئامادە دەبێت لە \"ئامێریکا\" بڵاوبووبێتەوە. هیچ سنوورێکیش بۆ ژمارەی فیلمی قبوڵکراو لە وڵاتێکی دیاریکراوەوە نییە.\n- زنجیرەیەکی تەلەفزیۆنی دەبێت لە نێوان کاتی سەرەتاییەکاندا ٨ـی شەو و ١١ـی شەو، \"یاخود ٧ـی شەو و ١١ـی شەو لە یەکشەمماندا\" لە \"ئامێریکا\"ـدا پەخشبکرێت. دەتوانرێت زنجیرەکە لە تەلەفزیۆندا پەخشبکرێت، یاخود لە ئینتەرنێت و تۆڕەکان؛ مافی ئەوەی نییە کە ئەگەر بە تەنها لە ئەو بەرنامانەی کە خەڵک بۆ بینینیان پارە دەدەن یاخود لە \"گەیاندنی دیجیتاڵی\"ـدا پەخشبکرێت. هەروەها، زنجیرەیەکی تەلەفزیۆنی یان دەبێت لە ئامێریکا ـدا دروستبکرێت یاخود بەرهەمێکی هاوبەشی نێوان کۆمپانیایەکی ئامێریکی و بیانی بێت. سەرەڕای ئەوەش، بەرنامە و زنجیرە تەلەفزیۆنیە ڕاستەقینەکان و دەق نەنووسراوەکان بێبەهان یاخود بووترێت شیاو نین.\n- بەرهەمێک ناتوانرێت لە هەردوو بەشی \"فیلم\" و \"زنجیرە\"ـشدا تۆماربکرێت، پێویستە لەسەر بنەمای ڕەسەنی بڵاوکردنەوەکەی تۆماربکرێت. ئەگەر سەرەتا تەلەفزیۆنە ئامێریکیەکان پەخشکرا، ئەوکات دەتوانرێت بە \"زنجیرەی تەلەفزیۆنی\" تۆماربکرێت. ئەگەر لە شانۆکان یاخود لەو بەرنامانەی کە خەڵک بۆ بینیان پارە دەدەن پەخشکرا، ئەوکات دەتوانرێت لە بابەتی \"فیلم\"دا تۆماربکرێت. فیلمێک گەر لە فیستیڤاڵی فیلم و تەلەفیزۆندا پەخشکرابێت مافی ئەوەی نییە بە زنجیرەی تەلەفزیۆنی تۆماربکرێت.\n- ڕۆڵگێڕەکانی زنجیرەیەک دەبێت بەلایەنی کەمەوە لە ٦ ئەڵقەی زنجیرەکەدا ڕۆڵیان گێڕابێت. هەروەها ڕۆڵگێڕەکانی کورتە-زنجیرە ـیەک یاخود فیلم دەبێت بەلایەنی کەمەوە لە ٪٥ـی کورتە-زنجیرە ـەکە یاخود فیلم ـەکەدا دەرکەون.\nئەندامانی  کۆمەڵەی ڕۆژنامەوانی بیانی هاڵیوود ـی چالاک پێویستە بانگێشت بکرێن بۆ نمایشکردنی فەرمی بۆ هەر فیلمێک کە شیاو بێت و ڕاستەوخۆ لەلایەن دابەشکەر یاخود بڵاوکراوەکەی. پێویستە نمایشەکەش لە  لۆس ئانجلۆس ـدا بکرێت، پێش بڵاوکردنەوەی فیلمەکە یاخود هەفتەیەک دواتر. نمایشکردنەکە دەتوانرێت نمایشکردنێکی ئاسایی بێت لە شانۆیەکدا لەگەڵ نمایشکردنی گشتی یاخود ڕۆژنامەوانی؛ پێویست ناکات تەنها بۆنەیەکی ئەندامی  کۆمەڵەی ڕۆژنامەوانی بیانی هاڵیوود  بێت. هەروەها پێویستە نمایشکردنەکە بگونجێن لەگەڵ  وێنەی جووڵاوی ئامێریکا  هەتاوەکوو هیچ ناکۆکیەک نەبێت لە نمایشکردنی فەرمی دیکە.\nبۆ زنجیرە تەلەفزیۆنیەکان، پێویستە ئەندامانی کۆمەڵەی ڕۆژنامەوانی بیانی هاڵیوود بەهەرچەشنە باوێک لەبەردەستیاندابێت، لەوانە: پەخشی ڕەسەنی تەلەفزیۆن.\nبەشەکان:\nخەڵاتەکان بۆ وێنەی جووڵاو:\n- باشترین وێنەی جووڵاو / چەشنی دراما: لە ساڵی ١٩٤٣ـەوە دانراوە.\n- باشترین وێنەی جووڵاو / چەشنی میوزیکاڵ یاخود کۆمیدی: لە ساڵی ١٩٥١ـەوە دانراوە.\n- باشترین وێنەی جووڵاو / فیلمی بیانی: لە ساڵی ١٩٤٨ـەوە دانراوە.\n- باشترین وێنەی جووڵاو / چەشنی ئەنیمەیشن: لە ساڵی ٢٠٠٦ـەوە دانراوە.\n- باشترین دەرهێنەر / وێنەی جووڵاو: لە ساڵی ١٩٤٣ـەوە دانراوە.\n- باشترین نواندنکار لە وێنەی جووڵاو - چەشنی دراما: لە ساڵی ١٩٤٣ـەوە دانراوە.\n- باشترین نواندنکار لە وێنەی جووڵاو - چەشنی میوزیکاڵ یاخود کۆمیدی: لە ساڵی ١٩٥١ـەوە دانراوە.\n- باشترین خانمە نواندنکار لە وێنەی جووڵاو / چەشنی دراما: لە ساڵی ١٩٤٣ـەوە دانراوە.\n- باشترین خانمە نواندنکار لە وێنەی جووڵاو / چەشنی میوزیکاڵ یاخود کۆمیدی: لە ساڵی ١٩٥١ـەوە دانراوە.\n- باشترین نواندنکاری پاڵپشت لە وێنەی جووڵاو / چەشنی دراما: لە ساڵی ١٩٤٣ـەوە دانراوە.\n- باشترین خانمە نواندنکاری پاڵپشت لە وێنەی جووڵاو / چەشنی دراما: لە ساڵی ١٩٤٣ـەوە دانراوە.\n- باشترین دەق / وێنەی جووڵاو: لە ساڵی ١٩٤٧ـەوە دانراوە.\n- باشترین میوزیک / وێنەی جووڵاو: لە ساڵی ١٩٤٧ـەوە دانراوە.\n- باشترین گۆرانی ڕەسەن / وێنەی جووڵاو: لە ساڵی ١٩٦١ـەوە دانراوە.\n- باشترین گۆرانی ڕەسەن / وێنەی جووڵاو: لە ساڵی ١٩٦١ـەوە دانراوە.\n- خەڵاتی \"سێسیل بی. دێمیلی\" بۆ دەستکەوتێکی باش لە وێنەی جووڵاو ـدا: لە ساڵی ١٩٥١ـەوە دانراوە.\nخەڵاتەکانی زنجیرەی تەلەفزیۆنی:\n- باشترین زنجیرەی تەلەفزیۆنی / چەشنی دراما: لە ساڵی ١٩٦٢ـەوە دانراوە.\n- باشترین زنجیرەی تەلەفزیۆنی / چەشنی میوزیکاڵ یاخود کۆمیدی: لە ساڵی ١٩٦٢ـەوە دانراوە.\n- باشترین کورتە زنجیرەی تەلەفزیۆنی: لە ساڵی١٩٧١ـەوە دانراوە.\n- باشترین نواندنکار لە زنجیرەیەکی تەلەفزیۆنی /  چەشنی دراما: لە ساڵی ١٩٦١ـەوە دانراوە.\n- باشترین نواندنکار لە زنجیرەیەکی تەلەفزیۆنی / چەشنی میوزیکاڵ یاخود کۆمیدی: لە ساڵی ١٩٦١ـەوە دانراوە.\n- باشترین نواندنکار لە کورتە زنجیرەیەکی تەلەفزیۆنی: لە ساڵی١٩٨١ـەوە دانراوە.\n- باشترین خانمە نواندنکار لە زنجیرەیەکی تەلەفزیۆنی / چەشنی دراما: لە ساڵی ١٩٦١ـەوە دانراوە.\n- باشترین خانمە نواندنکار لە زنجیرەیەکی تەلەفزیۆنی / چەشنی میوزیکاڵ یاخود کۆمیدی: لە ساڵی ١٩٦١ـەوە دانراوە.\n- باشترین خانمە نواندنکار لە کورتە زنجیرەیەکی تەلەفزیۆنی: لە ساڵی١٩٨١ـەوە دانراوە.\n- باشترین نواندنکاری پاڵپشت بۆ زنجیرە یاخود کورتە زنجیرەیەکی تەلەفزیۆنی: لە ساڵی ١٩٧٠ـەوە دانراوە.\n- باشترین خانمە نواندنکاری پاڵپشت بۆ زنجیرە یاخود کورتە زنجیرەیەکی تەلەفزیۆنی: لە ساڵی ١٩٧٠ـەوە دانراوە.\n- خەڵاتی \"کاڕۆڵ بێرنێت\" بۆ دەستکەوتێکی باش لە زنجیرەی تەلەفزیۆنیدا: لە ساڵی ٢٠١٩ـەوە دانراوە.\nخەڵاتە خانەنشینکراوەکان:\n- باشترین بەڵگەنامەیی / خەڵاتەکە لە ١٩٧٢ هەتاوەکوو ١٩٧٦ بەخشراوە.\n- باشترین وێنەی جووڵاوی بیانی زمان ئینگلیزی / خەڵاتەکە لە ساڵی ١٩٥٧ هەتاوەکوو ١٩٧٣ بەخشراوە.\n- ئەستێرەیی نوێی ساڵ - نواندنکار / خەڵاتەکە لە ساڵی ١٩٤٨ هەتاوەکوو ١٩٨٣ بەخشراوە.\n- ئەستێرەیی نوێی ساڵ - خانمە نواندنکار / خەڵاتەکە لە ساڵی ١٩٤٨ هەتاوەکوو ١٩٨٣ بەخشراوە.\n- خەڵاتی \"هێنریتا\" (فیلمی پەسەندکراوی جیهانی - مێ) / لە ساڵی ١٩٥٠ هەتاوەکوو ١٩٧٩ بەخشراوە.\n- خەڵاتی \"هێنریتا\" (فیلمی پەسەندکراوی جیهانی - نێر) / لە ساڵی ١٩٥٠ هەتاوەکوو ١٩٧٩ بەخشراوە.\n- باشترین وێنەی جووڵاو و بەرزکەرەوەی ئاستی تێگەیشتنی نێودەوڵەتی / خەڵاتەکە لە ساڵی ١٩٤٥ هەتاوەکوو ١٩٦٣ بەخشراوە.\n- خەڵاتی گۆڵدن گڵۆب بۆ باشترین سینەماتۆگرافی / خەڵاتەکە لە ساڵانی ١٩٤٨ هەتاوەکوو ١٩٥٣، ١٩٥٥ هەتاوەکوو ١٩٦٣ بەخشراوە.",
    "translator": "شاد"
  },
  {
    "id": 321,
    "p": 321,
    "idPoster": "https://lh3.googleusercontent.com/1vR24ui8ZKuftAx8uFbYFns4u3EfZneoIBSLjXNvkaqMTTgpmXt3IUWOO05xWF175A7ANJDKwRoUr1h_Jy9AbLbyu-Fz4YrOJ3iRWp6N3SHQ7Rn8KbrSgYOrqZ8cgCNJ3VUxZt_UoA=w2400",
    "typeGift": "gift",
    "memberNameEnglish": "shad",
    "title": "Silver Bear Grand Jury Prize",
    "photo": "SilverBearGrandJuryPrize.jpg",
    "writingN": "...",
    "nameF": "خەڵاتی زیوی ورچی گەورە",
    "description": "\nخەڵاتی زێڕینی ورچی گەورە یاخود خەڵاتی گەورەی دەستەی سوێندخۆران خەڵاتێکە لەلایەن دەستەی سوێندخۆرانی فیستیڤاڵی فیلمی نێودەوڵەتی بەرلینـەوە دەبەخشرێت. هەروەها بە دووەمین شکۆدارترین خەڵاتی فیستیڤاڵەکە دادەنرێت.\nبۆ یەکەمینجار خەڵاتەکە لە ساڵی ١٩٦٥ و لە ١٥ـیەمین فیستیڤاڵی فیلمی نێودەوڵەتی بەرلین ناسێنرا. هەروەها خەڵاتەکەش بە خەڵاتە تایبەتەکەی دەستەی سوێندخۆران ناسرابوو، لە ٢٠١٤ـدا و لە ٦٤ـیەمین فیستیڤاڵی فیلمی نێودەوڵەتی بەرلین ناوەکەی بە فەرمی گۆڕدرا بۆ خەڵاتی گەورەی دەستەی سوێندخۆران.",
    "translator": "شاد"
  },
  {
    "id": 322,
    "p": 322,
    "idPoster": "https://lh3.googleusercontent.com/K7Xcnkk5WZdhiALRx2ejiRASqPDCHGB2PiG3BicpYtegjwZ_Qgh-txOhluXwvVUBo6FOt9kOYHnLhvTKtUvOk_V2wG1Vj2iKEnVOa4qrrVX40o46DQ-33eYE3ubmCBX5agrPaovzqw=w2400",
    "typeGift": "gift",
    "memberNameEnglish": "shad",
    "title": "Grand Jury Prize",
    "photo": "GrandJuryPrize.jpg",
    "writingN": "...",
    "nameF": "خەڵاتی گەورەی دەستەی سوێندخۆران",
    "description": "\nخەڵاتی گەورەی دەستەی سوێندخۆران\nخەڵاتی گەورەی دەستەی سوێندخۆران خەڵاتێکە لە (فیستیڤاڵی فیلمی ڤێنیسیا)ـدا دەبەخشرێت. بە دووەمین خەڵات ناودەبرێت لە تەنیشت خەڵاتی سەرەکی، شێرە ئاڵتوونیەکە",
    "translator": "شاد"
  },
  {
    "id": 323,
    "p": 323,
    "idPoster": "https://lh3.googleusercontent.com/4WS18MbdPy1aBi_G006J0OPwWBZDsErKxGJ70IaunBvOKof1TybAxUYEPe_IvJ-ATk7t7sClmSGcFTs-XkZPI9Py_kd8VGGcXPjaP_K0HluNVD3MEOyW7ujAJNjkCwpfIfOhaa2tYQ=w2400",
    "typeDirector": "director",
    "memberNameEnglish": "chro-hizat",
    "title": "Roman Polanski (1933 - ...)",
    "photo": "RomanPolanski1933.jpg",
    "writingN": "...",
    "nameF": "ڕۆمان پۆڵانسكی (١٩٣٣ - ...)",
    "description": "\nڕۆمان پۆڵانسكی، فیلمساز و سیناریۆنووس و ئەكتەرێكی فەڕەنسی-پۆڵەندییە، ناوی تەواوی (ڕایمۆند ڕۆمان تێری پۆڵانسكی)یە و لە ١٨ی ئابی ساڵی ١٩٣٣ لە پاریسی وڵاتی فەڕەنسا لەدایكبووە. لە تەمەنی گەنجیدا خانەوادەكەی بەرەو (كراكۆو)ی (پۆڵەندا) گەشت دەكەن و لەوێ نیشتەجێ دەبن و پاش ماوەیەكی كەم دایك و باوكی لە كەمپێكی نازییەكاندا دەگیرسێنەوە و لەو كەمپەشدا دایكی كۆچی دوایی دەكات.ڕۆمان لە كاتی جەنگدا دەستبەسەر دەكرێت و ئەویش ھەڵدێت، پاشان بەڕێكەوت ڕێی دەكەوێتە پەناگەیەك و لەگەڵ خانەوادە كاثۆلیكییەكاندا لەو پەناگەیەدا دەمێنێتەوە و پارێزگاری لە خۆی دەكات. لە تەمەنی چواردە ساڵیدا دێتە سەر تەختەی شانۆ و وەكو ئەكتەر دەردەكەوێت، پاشان لە فیلمەكانی (ئەندرێی واجدە)دا ڕۆڵ دەبینێت. لە خوێندنگەی سینەمایی لە (لۆدز) بەشی دەرھێنان دەخوێنێت و ساڵی ١٩٥٩ تەواوی دەكات.\nپێش تەواوكردنی خوێندنەكەشی چەند كورتە فیلمێكی بەرھەم ھێنابوو كە براوەی خەڵاتی تایبەتییش بوون، ساڵی ١٩٦١ فیلمی فەڕەنسی (Le Gros et le maigre- 1961) ، (The Fat and The Lean- 1961) بەرھەم دەھێنێت و پاشان دەگەڕێتەوە بۆ (پۆڵەندا) بۆ بەرھەم ھێنانی یەكەم فیلمی ماوە درێژی خۆی بە ناوی (Nòż w wodzie- 1962) - (Knife in the water -1962)، پاشان پۆڵەندا بەجێدەھێڵێت و چەند فیلمێك لە (بەریتانیا) و (ئەمێریكا) بەرھەم دەھێنێت. ساڵی ١٩٦٥ (Repulsion) و ساڵی ١٩٦٦ (Cul De Sac) و ساڵی ١٩٦٧ (The Fearless Vampire Killers) بەرھەم دەھێنێت و بەدوایاندا لە ساڵی ١٩٦٨دا یەكەم فیلمی ئەمێریكی خۆی بە ناوی (Rosemary’s Baby) دەھێنێتە بەرھەم كە سەركەوتنێكی گەورەی بەدەستھێنا.\nساڵی دواتر؛ ھاوژینی دووەمی ڕۆمان، خانمە ئەكتەری ھۆڵیوود (شارۆن تەیت) كە لەو كاتەشا دووگیان بوو بەشێوەیەكی دڕندانە لە لایەن چوار كەسەوە لە خانووە كرێكەیاندا لە (لۆس ئەنجەلۆس) دەكوژرێت، ئەم تاوانە و كوشتنی ھاوژینەكەی بەو ھەموو توندوتیژی و دڕندەییەوە كاریگەری لەسەر فیلمی دواتری دەبێت، ئەویش فیلمی (Macbeth - 1971) بوو، كە بەجوانی لەگەڵ چیرۆكی شانۆنامەكەی (ویلیام شكسپیر)دا گونجاندبووی.\nپاشان ساڵی ١٩٧٤ (Chinatown) دەھێنێتە بەرھەم.ڕۆمان پۆڵانسكی لە ساڵی ١٩٧٧ بە تاوانی دەستدرێژی و پەیوەندی سێكسی لەگەڵ كیژۆڵەیەكی تەمەن ١٣ ساڵدا دەستگیر دەكرێت و لە دادگاش دان بە تاوانەكەیدا دەنێت. دواتریش بە كەفالەت ئازاد دەكرێت و بەرەو (فەڕەنسا) دوور دەكەوێتەوە و لەوێدا لە كاری شانۆ و سینەمادا بەردەوام دەبێت.دواتر ساڵی ١٩٧٩ (Tess) بەرھەم دەھێنێت كە لە ڕۆمانێكی (Thomas Hardy)یەوە بە ناوی (Tess Of The d’Ubervilles) وەریگرتووە.ساڵەكانی دواتریش لە كاری سینەمایی خۆی بەردەوام دەبێت و فیلمەكانی (Frantic-1988) و (Bitter Moon-1992) و (Maiden-1994) دەھێنێتە سەر شاشەی سینەماكان.\nساڵی ١٩٨٩ لەگەڵ خانمە نواندنكاری فەڕەنساوی (ئیمانوێلا سێگنەر)دا ھاوسەرگیری دەكات؛ كە لە ھەریەكە لە فیلمەكانی (Frantic- 1998/ Bitter Moon-1992/ The nineth gate-1999/ Venus in fur-2013/ Based ona true story- 2013) ڕۆڵی گێڕاوە.\nساڵی ٢٠٠٢ فیلمی (The Pianist) بەرھەم دەھێنێت، كە گێڕانەوەی چیرۆكی ڕاستەقینەی ژیانی Wladyslaw Szpilman و كاركردنی لەگەڵ نازییەكانە لە پۆڵەندا؛ لەماوەی جەنگی جیھانی دووەمدا، ئەم فیلمە بەشێك لە ئەزموون و بەسەرھاتەكانی ژیانی فیلمسازەكە دەگرێتە خۆی و لە فێستیڤاڵی نێودەوڵەتی فیلمی كاندا خەڵاتی Palme d’Or و خەڵاتی ئەكادیمی بۆ باشترین دەرھێنەر بۆ دەباتەوە، بەدوایدا و ساڵی ٢٠٠٥ فیلمی (Oliver Twist) دەھێنێتە بەرھەم، كە لە ڕۆمانە كلاسیكییە بەناوبانگەكەی (چارڵیز دیكنیز)ەوە وەریگرتبوو، پێنج ساڵ دواتریش (The Ghost Writer) بەرھەم دەھێنێت و بەدوایدا ساڵی ٢٠١١ شانۆیەكی (Yasmina Reza) بە ناوی (Le Dieu du carnage) وەردەگرێت و فیلمێكی سەركەوتووی بە ناوی (Carnage)ەوە لێ بەرھەم دەھێنێت.بۆ ماوری زیاتر لە ٣٠ ساڵ دەسەڵاتدارانی ئەمێریكا بەدوای دۆسیە و فرمانی تاوانباركردنی بە دەستدرێژی سێكسی و دەستگیركردنی ڕۆمان پۆڵانسكییەوە بوون و لە ئەیلوولی ٢٠٠٩دا لە (Zürich)ی (سویسرا) دەستبەسەر دەكرێت، دوای ئەوەش دادگاكانی سویسرا فرمانی بەدەستەوەدانی وەردەگرن و دەخرێتە زیندانەوە، لە تەمموزی ٢٠١٠شدا دەسەڵاتدارانی سویسرا بەدەستەوەدانی ڕەت دەكەنەوە و ڕۆمان پۆڵانسكی ئازاد دەكرێت، لە دۆكیۆمێنتاری (Odd Man Out-2012) تیشك دەخاتە سەر ئەم ڕووداوانە و لە (Wanted and desired-2008)دا خراپ ڕەفتاركردنی دەسەڵاتداران و دادگاكان لەگەڵ فیلمسازەكەدا لەبارەی ڕاستیی دۆسییەكەوە پێشان دەدات.\nفیلمەكانی ڕۆمان ھەڵقوڵاوی ژیانی پڕ ناھەموارین و بابەتی تراژیدی و دابڕان و ھەژاریی و بێ كەسی لە بابەتە سەرەكییەكانی فیلمەكانین، كە ڕۆدەچنە قوڵایی ناخ و بیری بینەرەوە و وەكو فیلمێكی ھەمیشە زیندوو لە لایان دەمێنێتەوە كە بۆ ھەر كات و سەردەمێك دەگونجێن و بایەخیان لەدەست نادەن.",
    "translator": "چرۆ عیزەت"
  },
  {
    "id": 324,
    "p": 324,
    "idPoster": "https://lh3.googleusercontent.com/_K6Ayk7X0feUlU6malWJ1qiFliWLMQO6-0vYBmcBONcA07C-SdTHEjDRLqA68JcMQMdwbpV_rPd-xXf3OADV2Apyhb50Yv9SAs0dTI5t4gbmfN7Ijx84JEc-rrcMLKoBANY0cAeubg=w2400",
    "typeDirector": "director",
    "memberNameEnglish": "mohamed-edris",
    "title": "David lynch (1946-...)",
    "photo": "Davidlynch.jpg",
    "writingN": "موحەممەد ئیدریس",
    "nameF": "دەیڤد لینچ (١٩٤٦ -...)",
    "description": "\nدەیڤد لینچ، فیلمساز و سیناریۆنووس و میوزیکدانەری ئەمریکی لە ساڵی ١٩٤٦ لەدایكبووە، یەکێکە لە بەناوبانگترین فیلمسازەکانی سینەما بەھۆی کارە نامۆکانیەوە کە دیمەنی ئاڵۆز و پێناسەنەكراون، کارەکانی تێکەڵەیەکن لە دیمەنی ئاسایی ئومێدبەخش لە پەنای دیمەنی بێزاركەری ناسروشتی شیکارنەکراو.\nباوکی لینچ توێژەرێکی سەربازی بووە و کاری بۆ سوپای نەتەوە یەکگرتووەکانی ئەمریکا کردووە، بەھۆی سروشتی کارەکەی باوکیەوە لینچ بە بەردەوامی شوێنی ژیانی گۆڕاوە، خەونی لینچ سەرەتا وێنەکێشی بووە و لە دوای تەواوکردنی قۆناغی ئامادەیی لە ١٩٦٤ بووە بە قوتابی پەیمانگای ھونەرەجوانەکان لە \"بۆستن\"، پاشان لە نێوان ساڵانی (١٩٦٥ - ١٩٦٩) خوێندكاری ئەکادیمیای \"پێنسێلڤێنیا\" بووە بۆ ھونەرە جوانەکان، لەوێ یەکەم کاری خۆی بەرھەمھێناوە کە ئەنیمەیشنێکی یەک خولەکی بوو بە ناوی (six men getting sick-1967)، پاشان لە ١٩٧٠ لینچ لە (پەیمانگای سەنتەری فیلمی ئەمریکی بۆ فیلمسازی پێشکەوتوو) خوێندوێتی، لەوێ دەستی کرد بە کارکردن بۆ یەکەم فیلمی سەرەکی خۆی بە ناوی (Eraserhead 1977) و بە درێژایی چەند ساڵێك کاری وێنەگرتنی بۆ کرا و دواتر نمایش کرا، ئەم کارەی مایەی تێنەگەیشتن و ڕەتکردنەوە بوو لە لای ڕەخنەگران و بینەرانیش، بەڵام لە کۆتاییدا بوو بە یەکێك لە فیلمە کلاسیکەکانی شەوانی سینەما.\nسروشتە ھونەریە نکۆڵینەکراوەکەی ئەم کارەی بووە ھۆی ئەوەی لینچ بکرێت بە دەرھێنەری فیلمی (The elephant man 1980)، چیرۆکی ئەم کارە لە ژیانی ڕاستەقینەی \"جۆزیف مێریک\" وەرگیرابوو کە تووشی تێکچوونێکی نائاسایی ببوو لە جەستە و ئەندامەکانیدا، ئەم فیلمە چەند خەڵاتێکی بەدەستھێنا و لینچیش کاندید کرا بۆ بردنەوەی ھەردوو خەڵاتی ئۆسکاری باشترین دەرھێنەر و باشترین سیناریۆی وەرگیراو، پاش ئەمە (دینۆ دی لوۆرینتیس)؛ لینچ وەك ڕێکخەر و دەرھێنەری فیلمی (Dune - 1984) دادەنێت، ئەم فیلمە فیلمێکی خەیاڵی زانستی بوو، كە لە ڕۆمانێکەوە بە  ھەمان ناو وەرگیرابوو، ئەم فیلمە شکستێکی گەورەی ھێنا لە بۆکس ئۆفیس و ڕەخنەی زۆری لێ گیرا لە لایەن ڕەخنەگرانی سینەماوە.\nلینچ دوای ئەم شکستە دەستی کرد بە نووسین و دەرھێنانی فیلمی (Blue Velvet - 1986)، کارێکی نامۆی نھێنی ئامێزی سۆریالیستی کە بە گشتی وەک شاکارێك تەماشا کرا و سەرکەوتنێكی بەرچاوی بەدەست ھێنا و لینچیش دووبارە کاندید بوو بۆ خەڵاتی ئۆسکاری باشترین دەرھێنەر بەھۆی ئەم کارەیەوە، ھەرچەندە ھیچ کام لەم کارانەی نەبوونە ھۆکاری ئەو ناوبانگە مەزنەی کە لینچ ھەیەتی؛  بەڵکو ناسرانی لینچ بە شێوازێکی وا فراوان دەگەڕێتەوە بۆ زنجیرە زۆر نامۆ نھێنی ئامێزەکەی (Twin peaks 1990 - 1991)، کە لەگەڵ \"مارک فرۆست\"دا کاری بەرھەمھێنانی بۆ کردووە، ئەم کارەی لینچ ناوبانگ و ھەوادارێکی زۆری لە دەور کۆبوونەوە و بووە بەشێك لە کلتووری سینەمای ئەمریکی و ھەتاكو ئێستاش وەکو کارێکی نامۆ و شاز سەیر دەکرێت.دەیڤد لینچ لەگەڵ کاری فیلمسازی و نووسیندا، ئەندازیارێکی دەنگیشە و کاری دەنگی زۆربەی کارەکانی خۆی ھەر خۆی کردوێتی، لینچ بە بەردەوامی گوزارشتی لە خۆی کردووە وەک ھونەرمەندێک و فۆتۆگرافەرێک و زنجیرەیەکی دۆکیۆمێنتاریشی بەرھەم ھێناوە.\nجیاواز لە فیلمسازەکانی تر، لینچ زیاتر ھونەرمەندێکە لەوەی فیلمسازێك بێت، ئەو نووسەر و وێنەکێش و میوزیکدانەر و نیگارکێشیشە لە پاڵ فیلمسازیدا، خاوەنی کەسایەتیەکی زۆر سەرنج ڕاکێشە و زۆرکات وەکو سۆریالیستێك ئاماژەی بۆ دەکرێت، کارەکانی دیمەنی تووندوتیژ و درامایەکی قوڵ و نامۆبوونێکی سەیریان تێدا بە دی دەکرێت، لەگەڵ ئەوەی گۆشەنیگایەکی زۆر ناوازە و تایبەتی ھەیە بەڵام کارەکانی لە ڕووی بازرگانیەوە سەرکەوتوو نین و داھاتی زەبەلاح پەیدا ناکەن لەبەر ھۆکارێکی زۆر سادە، کارەکانی لینچ لەو جۆرە نین کە سەرنجی ھەموو جۆرە بینەرێك ڕابکێشن و ھەموو ھەوادارێکی سینەما ناتوانێت لە کارەکانی بگات و پێیان خۆش بێت، بەڵام ئەم ھۆکارە بە ھیچ شێوەیەك لە ستایلە دەگمەن و داھێنەرانەکەی ئەو کەم ناکەنەوە.کاتێک ناوی دەیڤد لینچ دەھێنرێت ڕاستەوخۆ بیر لە شێوازە سۆریالیستیەکەی دەکرێتەوە، ھیچ کارێکی ئەم فیلمسازە نییە کە ئاڵۆز و نامۆ نەبێت، نەك تەنھا لە دیمەن و کارە دەنگیەکاندا، بەڵکو تەنانەت ئەو چیرۆکانەش کە ئەو دەینووسێت و ھەڵیاندەبژێرێت ھەمووکات تێکەڵەیەکن لە ڕاستەقینە و خەون و خەیاڵ و کارەکتەرەکانی دەخاتە دۆخێکی سۆریالستی نامۆوە، وەکو مناڵە تێکچووەکەی ناو فیلمی \"ئیرەیسەرھێد\"، ھەروەھا خەون یەکێکە لەو تەکنیکە باوانەی کە لینچ زۆر بەکاری دەھێنێت لە فیلمەکانیدا؛ بەو پێیەی خەون وەک ئەزموونێکی سۆریالستی سەیر دەکرێت زۆر یەك دەگرێتەوە لەگەڵ شێواز و ستایلی لینچ بۆ کارەکانی.\nلینچ زۆر گرنگی بەوە نادات کارەکانی ڕوون بکاتەوە و دەڵێت کارەکانی من دژایەتی ھەر ڕوونکردنەوە و شیکاریەك دەکەن، لە جێگای ئەوەدا ھەوڵدەدات لە ڕێی دیمەنەکانەوە ئاسانکاری بکات بۆ تێگەیشتنی بینەر، یەکێك لەو تەکنیکانەش کە بەکاری دەھێنێت کاڵکردنەوەی دیمەنەکانە بۆ ناو دیمەنێکی تر نەوەك ڕاستەوخۆ دیمەنەکان بگۆڕێت، بەمەش پشانی بینەری دەدات کە چی ڕوودەدات بە تایبەتی لە کاتی چوونی دیمەنەکان بۆ خەون و خەیاڵی کارەکتەرەکان ھەتاكو بینەر بتوانێت جیاوازی لە نێوان ڕاستەقینە و خەونی نێو فیلمەکە بکات.\nجیاکەرەوەیەکی دیكەی کارەکانی لینچ ئەوەیە بە بەردەوامی ژاوەژاوێك لە باکگراوند کاردەکات، جا ئەگەر دیمەنەکە ڕووداوی تێدابێت یاخود نا، زۆربەی کات بە درێژایی فیلمەکە دەنگێکی فریکوێنسی نزمی دووبارەبۆوە بە درێژایی فیلمەکە لە باکگراوندی دیمەنەکاندا ھەیە، ئەمەش بۆ زیاتر سەرنجڕاکێشانی بینەر و ئەزموونکردنی ھەستێك کە دیمەنەکان ناتوانن بە تەواوی بیگەیەنن تەنھا لە ڕێی بینینەوە، جگە لەو ژاوەژاو و دەنگەش ئەو میوزیکەی لینچ بەکاری دەھێنێت لە کارەکانیدا نامۆ و تایبەتن، میوزیکێکی سادەی دراماتیکی، بۆ ئەمەش زۆربەی کات لەگەڵ \"ئەنجیلۆ بادالامێنتێی\" کاردەکات، لینچ لەگەڵ \"بادالامێنتێی\"دا پەیوەندیەکی دوور و درێژی کاریان ھەیە و \"بادالامێنتێی\" کاری لەسەر میوزیکی ھەموو کارە سەرەکیەکانی لینچ کردووە لە فیلمی (Blue Velvet)ـەوە ، جگە لە فیلمی (Inland Empire).\nدەیڤد لینچ پێش ئەوەی فیلمسازێك بێت ھونەرمەند و نیگارکێشە و خاوەن کەسایەتیەکی تایبەتە و ڕەھەندێکی ھونەری تایبەت لە کارەکانیدا ڕەنگدەداتەوە، ھەر ئەمەش وایکردووە خاوەنی یەکێك لە بەناوبانگترین و نامۆترین ستایلەکان بێت لە جیھانی فیلم و سینەمادا و کارەکانی کاریگەریەکی ناسراویان ھەیە لە جیھانی فیلمسازیدا."
  },
  {
    "id": 325,
    "p": 325,
    "idPoster": "https://lh3.googleusercontent.com/RL6Z7vOTqU5ROlJL2rZGCUalr5rRHWwR4P5JM5IIXWXXv93HmnEC6sbkjOmMw3_ymVGBK37IBp86zvLS3AWoZIWPlPgMiCSq-J6FFntnDuqTH1J4gGlpHTGNvbyiLc-E3ePVoBPJpg=w2400",
    "typeDirector": "director",
    "memberNameEnglish": "mohamed-edris",
    "title": "‏Robert bresson 1901-1999",
    "photo": "Robertbresson.jpg",
    "writingN": "موحەممەد ئیدریس",
    "nameF": "ڕۆبێرت بریسن ١٩٠١ - ١٩٩٩",
    "description": "\"ڕۆبێرت بریسن\" نووسەر و دەرھێنەری فەڕەنسی، ساڵی ١٩٠١ لەدایکبووە، سەرەڕای کەمی بەرھەمەکانی بە یەکێك لە بلیمەتە ڕەسەنەکانی سینەما دادەندرێت.\nوردەکاری ساڵەکانی سەرەتای ژیانی \"بریسن\" لێڵن و زۆر لەبارەیەوە نازانرێت، بەڵام ئەوەی زانراوە لە قۆناغی ئامادەییەوە دەسی کردووە بە وێنەکێشان و ئاستێکی ناوازەی پیشانداوە لە زمانەکان و فەلسەفەدا، لە ساڵی ١٩٢٦ ژیانی ھاوسەرگیری پێکھێناوە و ھەتاکو ساڵی ١٩٣٣ وێنەکێشان پیشەی بووە، لەو ساڵەدا یەکەم سیناریۆی خۆی نووسیووە و ساڵی دواتر یەکەم کاری خۆی کردووە بە ناوی (Affaires publiques - 1934) کە کارێکی کورتی گاڵتەئامێز بوو، بەھۆکاری ئابووری نەیتوانی فیلم بەرھەم بھێنێت و سیناریۆی بۆ فیلمسازەکانی دیكە دەنووسی، \"ڕینێی کلێر\" یەکێکە لەو فیلمسازانەی \"بریسن\" سیناریۆی بۆ نووسیووە, لە سەرەتای جەنگی جیھانی دووەمەوە \"بریسن\" خۆی وەكو سەرباز ناونووس کردووە و لە ساڵی ١٩٤٠ بە دیل دەگیرێت و لە ئەڵمانیا وەکو زیندانی جەنگ دەمێنێتەوە بۆ ماوەی زیاتر لە ساڵێك، کاتێك گەڕایەوە بۆ پاریس پیشەسازی فیلم بەھۆی جەنگەوە زۆر شڵەژابوو، توانی بە ئاسانی کاری دەست بکەوێت و لە ١٩٤٣ یەکەم کاری سەرەکی خۆی بەرھەم بھێنێت بە ناوی (Les Anges du péché - 1943).\nکارەکانی \"بریسن\" زۆر ڕەوان و سادە بوون لە ڕووی بینایی و ئیفێکتی سینەماییەوە بێ جوانکاری و کاری مۆنتاژی گرانبەھا، لە فیلمی (Un Condamme à mort s’est échappé - 1956) کە لە چیرۆکی ڕاستەقینەی خۆی وەرگیرابوو لە زەمەنی جەنگدا، لە سەرەتای فیلمەکەوە شێوازە بێ جوانکاریەکەی خۆی ڕوونکردۆتەوە و نووسیوێتی: \"ئەم فیلمە لە چیرۆکێکی ڕاستەقینەوە وەرگیراوە و منیش وەکو خۆی پێشکەشتان دەكەم\". \nکارەکانی کەسایەتییە ئەدەبییە دڵخوازەکانی، \"فیۆدۆر دۆستۆیڤسکی\" و \"جۆرجس بیرنانس\"، ئیلھام بەخشی شاکاری \"بریسن بوون\" (Le Journal d’un curé de campagne - 1950)، زۆربەی کاتەکان شێوازی کارەکانی \"بریسن\" یان لە قاڵبی یادگاریدا بوونە یان پێکھاتووە لە ڕووداوێك و مێژووی دەورووبەری ئەو ڕووداوە، ھەموو کات چیرۆکەکانی لە دیدگای کارەکتەری سەرەکی فیلمەکەوە دەگێڕێتەوە و ئەوە پیشانی بینەر دەدات کە کارەکتەرەکە بینیویەتی و ئەزموونی کردووە، یەکێک لە نموونە سەرکەوتووەکانی ئەم تەکنیکە فیلمی (Au hasard Balthasar - 1968) کە کارەکتەری سەرەکی فیلمەکە گوێدرێژێك بوو، یەکێکی تر لە خەسڵەتە دیارەکانی کارەکانی \"بریسن\" کاثۆلیکی بوونەکەوەی بوو کە بە وردی ئاوێتەی کارەکانی ببوو، بۆ نموونە لە (notably Pickpocket - 1959) و ( Le Procès de Jeanne d’Arc - 1962) بە ڕوونی خۆلادان لە قەدەر وەکو کارێکی ئەستەم پشان دەدات.\n\"بریسن\" ھیچکات گوێی نەداوە بە نەبوونی ڕووخسارە بەناوبانگەکان لە ناو فیلمەکانی یاخود ئەوەی کە کارەکانی نامۆ بوون بە سەردەمی خۆی، لە نزیکەی چوار دەیە لە کارکردنی ١٣ فیلمی سەرەکی بەرھەمھێناوە کە براوەی بەشێکی زۆر لە خەڵاتی فیستیڤاڵە ھونەریەکان و خەڵاتە بەناوبانگەکانی ناو پیشەسازی فیلم بوونە، خۆشی مەدالیای شەرەفی فەڕەنسای پێ بەخشراوە.\nئەو بە فیلمسازییەكی پەرش و بڵاو ناسراوە، زۆر گرنگی داوە بە توانای بینەر بۆ پڕکردنەوەی بۆشاییەکان و بڕوایەکی زۆری ھەبووە بە بینەرەکانی بۆ ئەوەی ھەموو خاڵەکان بەیەك بگەیەنن و دیمەنە گەورەکە ببینن، لەبەر ئەمەش کارەکانی بە شاکار دادەنرێن و بینەرەکانیشی وەکو بەشێك لە شاکاربوونی کارەکانی پێناسە دەكرێن.\nبۆئەوەی لە کارەکانی دەرھێنەرێك تێبگەیت پێویستە بچیتە ناو دنیاکەی ئەوانەوە، بەڵام بۆ ئەوەی لە کارەکانی \"ڕۆبێرت بریسن\" تێبگەین ئەوا پێویستە ڕێگەبدەیت کارەکانی دزەبکەنە ناو مێشك و دەروونتەوە و خۆت بدەیتە دەست دیمەنەکان، ئاوێتەکردنی وردەکاری چیرۆکەکانی و دیمەنە بینراوەکانی و پێکەوەبەستنەوەیان لە لایەن بینەرەوە وادەکات یەك بە یەکی کارەکانی بە ھەماھەنگی لەگەڵ بینەرەکانی تەواوبێت و ئەمەش ناوازەیی و لێھاتوویی \"بریسن\" پشاندەدات لە جیھانی پیشەسازی فیلمدا.\n\"ڕۆبێرت بریسن\" لە ساڵی ١٩٩٩ کۆچی دوایکرد، بەڵام ھیچ فیلمسازێك نامرێت تا ئەوکاتەی کارەکانی زیندووبن، لەوانەیە \"بریسن\" یەکێك لەو فیلمسازانە بێت کە تا ھەتاھەتایە بە زیندوویی دەمێنێتەوە.\n"
  },
  {
    "id": 326,
    "p": 326,
    "idPoster": "https://lh3.googleusercontent.com/MQNG6uNRcaYUiJJlxYH3jH5MVPKHdEx5qXDfKwN4t9BjCpcXyOL3TfYL7MlzRvE1d8l2w2HSO3TCLv9whJJX3fcyUekJ1tuC0CVSwz00K1_rEmVdeNYYrRyZdYVKkJYMx8ixWNBitQ=w2400",
    "typeDirector": "director",
    "memberNameEnglish": "chro-hizat",
    "title": "Krzysztof kieslowski",
    "photo": "KrzysztofKieslowski.jpg",
    "writingN": "چرۆ عیزەت",
    "nameF": "كریسزتۆف كیشڵۆوسكی",
    "description": "\nکریزستۆف کیشڵۆوسکی لە ٢٧ی حوزەیرانی ساڵی ١٩٤١ لە وارسۆی پۆڵەندا لەدایکبووە و لە ١٣ی ئازاری ساڵی ١٩٩٦ ھەر لە وارسۆ کۆچی دوایی کردووە.\nدەرھێنەرێکی پۆڵەندی پێشەنگ بوو لە خانەی سازدانی دۆکیۆمێنتاری، فیلمی درێژ و ھەروەھا فیلمی سەر تیڤییەکانی ساڵانی ١٩٧٠ و ھەشتا و نەوەدەکان، کە ئەوەش لێکۆڵینەوە و بەدواداگەڕانێکی ورد بوو بە ناو بابەتە کۆمەڵایەتی و ئەخلاقییەکانی سەردەمی ھاوچەرخ.\nکیشڵۆوسکی لە وارسۆ تەکنیکی شانۆی خوێندووە و ساڵی ١٩٦٨ خوێندنی شانۆ و کۆلێژی فیلم لە شاری \"لۆدز\"ی پۆڵەندا تەواو دەکات. دەرھێنەرەکە دەست دەکات بە پیشەی فیلمسازی بەرھەم ھێنانی دۆکیۆمێنتارییەکان، لە نێویشیاندا ئەو دۆکیۆمێنتارییەی بەر لە تەواوکردنی خوێندنەکەی بۆ تەلەفزیۆنێکی پۆڵەندی بەرھەمی ھێنا، یەکەم فیلمی گرنگی لە ساڵی ١٩٧٣ بوو بە ناوی (Murarz)، چیرۆکی ئەم فیلمە باس لە سیاسەتمەدارێکی خەباتکەر دەکات کە لە سیاسەت دوور دەخرێتەوە و دەگەڕێتەوە سەر پیشە سەرەکییەکەی خۆی کە وەستای خشت سازییە.\nکیشڵۆوسکی خاوەنی پیشەیەکە کە وا دەردەکەوێت بەھێواشی و بە درێژایی ساڵان لە ناوەندی ڕاستییە سیاسییەکانەوە بۆ جیاکارییەکی ھەڵقوڵاو ئاوەژوو ببێتەوە، لەسەرو تاقیکردنەوەیەکی نزیکترەوە. لەگەڵ ئەوەشدا؛ ھەردوو کۆتایی پیشەکەی تەرکیز دەخەنە سەر ھەوڵ و تێکۆشانەکانی تاکەکانی مرۆڤ بۆ ئەو شتانەی ژیانەی ڕۆژانەیان پێكدەھێنن، بە چیرۆکە کلتوورییەکان و بوونیان بە بەشێك لە پڕوپاگەندەی کۆمۆنیستەکان و پەند و ئامۆژگارییەکانی ئینجیل، یاخود دروشمەکانی شۆڕشی فەرەنسییەوە.\nئەگەر خەڵك و کەسانی نێو فیلمەکانی بەشێوەیەکی دەگمەن بە ئاشکرایی ئاگاداری پڕۆژە ئایدۆلۆژییەکانیان بوونایە؛ زۆرجار بینەرەکانیش ئاگادار بوون، بەھۆی تێگەیشتنی زۆری کیشڵۆوسکی لە فیلمسازی و بەرنامەڕێژیی لێھاتووانەی.\nچیرۆکبێژی سەرکەوتوو؛ کیشڵۆوسکی بە وەسفی نێو دۆکیۆمێنتارییەکانی و چەمکە بەھێزەکانی کارەکانی لەو بوارەدا دنیایەکی ڕێکوپێکی بە لاواز دادەنا، زۆرجار ژیانی پاڵەوانە سەرەکییەکانی بەئاگادەھێنایەوە و لە خەیاڵپڵاویی دەری دەکردن، وێنای ژیانێکە لە نێوان ڕەشبینی و دڵخۆشیی مرۆڤدا ھاتوچۆ دەکات.\nپاش جەنگی جیھانی دووەم بەھۆی بەرەنگاریی بەردەوامی باوکی لەگەڵ نەخۆشی سیلدا؛ خانەوادەکەی کیشڵۆوسکی بۆ زۆر شار و شارۆچکەی بچووك ماڵ دەگوازنەوە، ھەروەھا بۆ نەخۆشخانەی نەخۆشییەکانی سینگ لەو ناوچانەی کۆمۆنیستەکانی پۆڵەندا پێی گەیشتبوون، بە بڕێك پارەی زۆر کەمەوە بۆ پاشەکەوتکردن، دایکی کیشڵۆوسکی فەرمانبەری نووسینگە بوو، دایك و باوکی کیشڵۆوسکی لەگەڵ خوشکەکەیدا دەیاننێرن بۆ یەکێك لە نەخۆشخانەکانی نەخۆشییەکانی سینگ بۆ منداڵان؛ (بۆ دامەزراوەیەك تاوەکو سوود لە ژوور و شوێنی خۆڕایی وەرگرن). بۆ بەشەکەی خۆی؛ کیشڵۆوسکی کە بەھۆی لاوازی سییەکانییەوە دەیناڵاند، کاتێکی زۆر دەھێنێتەوە یاد کە لەناو جێگادا بەسەریبردووە بە خوێندنەوەی پەرتووك و فێربوونی ئەوەی \"لە ژیاندا شتانێکی زۆرتر ھەن بەراورد بە شتە مادییەکان کە دەتوانیت پێیان بگەیت یاخود لە بازاڕەکاندا بیانکڕیت\".\nخوێندکارە لاسارەکە؛ کیشڵۆوسکی بەسادەیی دەیویست دەست بە پیشەکەی بکات، باوکی قایلی کرد بەوەی لە کۆلێژی ناوخۆیی ئاگرکوژێنەوەکاندا ناوی تۆمار بکات، لە ماوەی تەمەنی لاویدا؛ داوێکی پێچەوانەی لایەنی دەروونی پیشەیەکی سەختی بۆ خستەڕوو، ھەروەھا سەرکەوتووانە مەیلی فێربوونی تێدا داگیرساند.\nلە کۆتاییدا باوکی کیشڵۆوسکی بەرامبەر نەخۆشییەکەی خۆی بەدەستەوە دا و لە تەمەنی ٤٧ ساڵیدا کۆچی دوایی کرد.\nدوورە مامێکی کۆلێژێك بۆ خوێندنی تەکنیکەکانی شانۆ لە \"وارسۆ\" دیاری دەکات و کیشڵۆوسکی ناوی خۆی تۆمار دەکات،  دوا بە دوای ئەوە لەگەڵ شانۆدا دەکەوێتە خۆشەویستییەوە و بڕیار دەدات ببێت بە دەرھێنەر، بەڵام بۆ چوونە ناو پڕۆگرامەکەوە پێویستبوو سەرەتا لە بوارێکی تردا خوێندنەکەی تەواو بکات، ئەو دەرھێنانی فیلمی ھەڵبژارد چونکە پێیوابوو بە شانۆوە دەیبەستێتەوە، بەڵام دوو ساڵی یەك بە دوای یەك لە ڕیزی تاقیکردنەوەکاندا نەیتوانی لە تاقیکردنەوەکانی داخلبوون بۆ \"خوێندنگەی فیلمی لۆدز\" سەرکەوتوو بێت.\nلەو کاتەدا بەردەوام خۆی برسی دەکرد و وا خۆی نیشان دەدا کە بارودۆخی دەروونی ناجێگیرە بۆ ئەوەی خۆی لە خزمەتی سەربازی دوور بخاتەوە، کە ژیانی ھاوپۆلی ئاگرکوژێنەوەکانی کۆلێژی بیردەھێنایەوە. کیشڵۆوسکی بە کۆمەڵێك کاری جۆراوجۆر پاڵپشتی خانەوادەکەی کردووە، لە کاروبارەکانی نووسینگەوە بۆ ئامادەکردنی جلوبەرگی شانۆگەریی (لێرە کۆمەڵێك ئەکتەر دەناسێت کە دواتر کاری بۆ دەکەن)\nپاش سێیەم ھەوڵی ساڵانەی؛ لە کۆتاییدا کیشڵۆوسکی لە خوێندنگە وەرگیرا، \"لۆدز\" یەکێك بوو لەو شارۆچکە کەمانەی پۆڵەندا لە ماوەی جەنگدا دوور بوو لە بۆمبارانکردن، خوێندنگەی فیلمەکە ساڵی ١٩٤٨بۆ پشتگیری لە پڕوپاگەندەکانی ستالین دروستکرابوو، بەڵام ناوبانگی بۆ بەرنامە ئازادیخوازانەکەی گەشەی سەند، کە نیشاندانێکی کەمێکی سینەمای نێودەوڵەتی و کۆرسی تیۆری فیلمی لەخۆ دەگرت، ھەروەھا بەرھەمھێنانی فیلمی خەیاڵی و فیلمە دۆکیۆمێنتارییەکان.\nخوێندنگەکە پیشەی فیلمسازەکانی وەکو \"ئەندریێ مونك، ئەندریێ واجدە، ڕۆمان پۆڵانسکی، کریزستۆف زانوسی و یێرزی سکۆلیمۆوسکی\" دامەزراند.\nبەرنامەڕێژیی \"لۆدز\" یەکەم بەرکەوتنی جدییانەی کیشڵۆوسکی لەگەڵ سینەمادا پشتڕاست دەکاتەوە، \"ژمارەیەکی زۆر فیلم بەسادەیی لە یادەوەریمدا ماونەتەوە لەبەرئەوەی جوانن\"، ھەروەھا دواتر ئەوەی ھێنایەوە یاد کە \"ھەمیشە دەمگووت ھەرگیز نەمویستووە ببم بە یاریدەدەری ھیچ کەسێك، بەڵام ئەگەر بۆ نموونە (کین لۆك) داوای لێکردبام ئەوا بە دڵخۆشییەوە قاوەم بۆی ئامادە دەکرد، لە خوێندنگە (کین)م ناسی و دواتر بۆمدەرکەوت بە دڵخۆشییەوە قاوەی بۆ ئامادە دەکەم\".\nھەروەھا دەستبەرداری دروستکردنی فیلمی  دۆکیۆمێنتاری بوو، لە کۆتاییشدا؛ بەر لە کۆتایی ژیانی دەستبەرداری فیلمسازیی بوو)، کیشڵۆوسکی چیتر بە شانۆ نەخرۆشا، ساڵی ١٩٥٦ سەردەمێکی زێڕین بوو بەھۆی کیشڵۆوسکییەوە کە ساڵی ١٩٦٢ ئەم سەردەمەی دەرخست.\nمەشق و ھەوڵ و تێکۆشانەکانی لە \"لۆدز\" بوون بە بنچینەیەك بۆ پیشەکەی.\nپاش نووسینی وتارێکی زانستی بە ناونیشانی \"حەقیقەت و فیلمە دۆکیۆمێنتارییەکان\" تێیدا ئەوەی نیشان دەدا کە حەقیقەت نامۆتر و زیاتر دراماتیکییە بەراورد بە خەیاڵ؛ ساڵی ١٩٦٨ خوێندنی تەواو کرد.\nلەو ماوەیەدا دژایەتی و بەرخۆدانی سیاسی گەرم بوو، دژوازییەکانی نێو پارتەکە بووە ھۆی پێکداکەوتنی ئایدۆلۆژیی لەسەر ڕووداوە ڕۆشنبیرییەکان و لە ئەنجامدا خۆپیشاندانی خوێندکاران بە توندوتیژیی کپ کرا؛ کە لەسەر  بیروباوەڕی جووگەریی (زیۆنیست) تاوانبارکران، ژمارەیەکی زۆری جووەکان لە پۆلەندا دوورخرانەوە، لەنێویشیاندا کەسانێك لە چینی ڕۆشنبیران و تەنانەت ھەندێك لە مامۆستایانی \"خوێندنگەی فیلمی لۆدز\".\nدواتر کیشڵۆوسکی گووتی \"لە ژیانمدا دووجار دەستم داوەتە سیاسەت، ھەروەھا دووجار زۆر بەخراپی لێی ھاتمە دەر، یەکەمجار ئەو کاتە بوو کە ساڵی ١٩٦٨ لە مانگرتنی خوێندکاراندا بەشدار بووم، ئەوە زۆر نەبوو، بەردم دەگرتە پۆلیسەکان و لێیان ھەڵدەھاتم\".\nسەرەڕای بێ ئارامیی، کیشڵۆوسکی لەگەڵ ھاوژینی تەمەنیدا؛ (ماریسیا) ھاوسەرگیری کرد، لە ماوەی کۆتا ساڵی لە خوێندنگە، بەدرێژایی ساڵانی شەست و حەفتاکان لە پۆڵەندا؛ فیلمە دۆکیۆمێنتارییەکان ھەنگاوێکی فراوانیان نا لە دەرخستنی ناڕەزاییەکانی چینی کۆمەڵگە و ھەستەکانی ھاونیشتیمانیان لە دژی ئەو پڕوپاگەندانەی لەناو پارتەکاندا بڵاودەبوونەوە.\nھەرچەندە سانسۆر و چاودێری کارێکی زۆریان کرد تاکو میدیاکان کۆنتڕۆڵ بکەن؛ فیلمسازان و بینەران ھێڵێکی ژیرانەی پێکگەیشتنیان پەرەپێدا، ھەروەھا فیلمە دۆکیۆمێنتارییەکان بەناوبانگ بوون و لە لایەن کۆمەڵەی ڕەخنەگرانەوە بوونە مایەی ڕێز، کیشڵۆوسکی گووتی \"لەو کاتەدا ئەوە پێویستییەك بوو، پێویستییەك کە زۆر ھانیدەداین جیھان پێناسە بکەین، جیھانی کۆمۆنیستەکان بەو جۆرە باسکرابوو کە پێویستبوو چۆن بێت نەك بەو جۆرەی کە لە ڕاستیدا چۆن بوو\".\nپاش ماوەیەکی کورتخایەن لە دروستکردنی ڕیکلامی بازرگانی بۆ ھاوکاریکردنی مەیدانی جەنگ لە \"وارسۆ\" و ھەروەھا دوو فیلمی کۆمیسیۆنی دەوڵەتی بۆ WFF؛ کیشڵۆوسکی ساڵی ١٩٧٠ \"من سەرباز بووم\"ی بۆ ستۆدیۆی فیلمی Czolowka بەرھەمھێنا، بە کۆمەڵێك دۆکیۆمێنتاری سەبارەت بە سوپا تایبەتمەند بوو، کیشڵۆوسکی چاوپێکەوتنی لەگەڵ ئەو سەربازانەدا ساز کرد کە لەماوەی جەنگدا توانای بینینیان لەدەستدابوو، ھەروەھا داوای لێکردن باسی خەونەکانیان بکەن.\nساڵی ١٩٧٠ بەھۆی زیادبوونی تێچووی ژیان و کەمی مووچەوە مانگرتنی کۆمەڵانی کەشتیگە ڕوویدا، کە توندوتیژی گشتی زیاتری لێکەوتەوە، کیشڵۆوسکی فیلمی \"کرێکارەکان؛ ھیچ شتێك دەربارەی ئێمە، بەبێ ئێمە ١٩٧١\" بە سیاسیترین فیلمی دادەنێت، چونکە چاوپێکەوتنێکە لەگەڵ کرێکارەکانی ھەر وڵاتێك وەکو ڕێزێك بۆ ھیوا و خواستەکانیان و خستنەڕووی دەستەی فەرمانڕەوایی وەکو ئەوەی بەتەواویی بە ڕەوشی کاری پێشوو ناقایل بن.\nبەداخەوە سانسۆر و چاودێری وایدەخواست کە بڕینێکی زۆر لە فیلمەکەدا ھەبێت و فیلمەکەش ھەرگیز دەرنەچوو. گواستنەوەی کیشڵۆوسکی لە دروستکردنی فیلمی دۆکیۆمێنتارییەوە بۆ بوون بە فیلمسازی فیلمی ماوە درێژ؛ دەستبەجێ نەبوو، زووتر لە ساڵی ١٩٧٣ یەکەم فیلمی سەرکەوتووی دراماتیکیی خۆی بەرھەمھێنا بە ناوی (Pedestrain Subway)، فیلمێکی سینەمایی ٣٠ خولەکیی سەر تیڤییەکان بوو، کە لەگەڵ ڕۆمانتیکی درەنگانی شەودا یەکی دەگرتەوە.\nپاش ئەوەی کیشڵۆوسکی فیلمی (سێ ڕەنگەکە؛ سور)ی تەواوکرد، لە تەمەنی ٥٢ ساڵیدا خانەنشینبوونی خۆی ڕاگەیاند، ئەو ماندوو بووبوو لە تەواوکردنی تریۆلۆجی سێ ڕەنگەکە لە دۆخێکدا کە بە لەرز و پەلەپەل لێ کردنەوە کاری دەکرد، (لەو کاتەدا فیلمی سێ ڕەنگەکە؛ شین'ی ئامادە دەکرد بۆ بڵاوکردنەوە و کاری وێنەگرتنی بۆ سێ ڕەنگەکە؛ سپی دەکرد و لە ھەمان کاتدا سیناریۆی سێ ڕەنگەکە؛ سور'ی دەنووسی).\nھەروەھا لە نێوەندی فیلمەکەدا پێشنیاری دامرکاندنەوەی کرد، بەھۆی نەتوانینی باسکردنی ژیانی ناوەکی، ئەو گووتی \"ئەدەب دەتوانێت ئەو کارە بکات بەڵام سینەما ناتوانێت، بە پێی پێویست لێھاتوو نییە، ھەروەھا بە پێی پێویستیش مانادار نییە، ھێشتاش؛ لە ھەمان کاتدا، کاتێك زۆر ڕوون و ڕەوان دەبێت لەگەڵیدا نادیاریشە\".\nئەو دەیویست بەبێ کردنی ھیچ شتێك ناوەڕۆكی ھەبێت، ھێشتاش لە بواری ئەدەبەکەدا بەردەوام دەبێت و دەست دەکات بە نووسینی تریۆلۆجییەکی نوێ بۆ فیلمەکان لەگەڵ Piesiewiez (تۆم تیکویر یەکەم کاری وێنەگرتن بۆ ئەم تریۆلۆجییانە دەکات و ساڵی ٢٠٠٢ فیلمی \"بەھەشت\" بڵاودەکاتەوە).\nکیشڵۆوسکی بەشێوەیەکی چاوەڕوان نەکراو پاش تێپەڕبوونی بە نەشتەرگەرییەکدا لە نەخۆشخانەیەکی وارسۆ کۆچی دوایی دەکات، مردنەکەی ڕووداوێکی لەناکاو و تراژیدی بوو کە پڕە لە گومان و نھێنی و ڕەنگە کیشڵۆوسکی خۆیشی بەو مردنە قایل بووبێت.\n"
  },
  {
    "id": 327,
    "p": 327,
    "idPoster": "https://lh3.googleusercontent.com/QQ16DQbAJofDMipk1y6PU0Bx_vpjVwK6QPpRxHk4pSDDPNhjkPa0wla92uw0UwlA_RKlfsP063LLJMxNiIzsGvwDsCoLZOevpiChT72ZI-lMtYoyTweoE7kz7wkrw-KGfV74_Cedjg=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "chro-hizat",
    "title": "The Shining 1980",
    "photo": "theshining.jpg",
    "writingN": "چرۆ عیزەت",
    "nameF": "درەوشانەوە ١٩٨٠",
    "description": "فیلمی \"درەوشانەوەکە\"، لە ڕۆمانێکی زانستی خەیاڵیی (ستیڤن کینگ)ەوە بە ھەمان ناوی (The Shining)ەوە وەرگیراوە، ساڵی ١٩٨٠ لە لایەن ستانلی کوبریكەوە بە ژانەری ترسناکی/دەروونیی کاری دەرھێنانی بۆ کراوە.\nچیرۆکی فیلمەکە باس لە خانەوادەیەك دەکات کە پێکھاتووە لە دایك و باوك و منداڵێك، لەم منداڵەدا سیفەتی \"درەوشانەوە\" ھەیە، توانای ھەیە ڕووداوەکان بەر لە ڕوودانیان پێشبینی بکات و ببینێت، ئەم خانەوادەیە پێشنیاری ئەوەیان بۆ دەکرێت زستان لە میوانخانە (ھۆتێل)ێکی نەفرین لێکراودا بەسەر ببەن و \"جاك تۆرانس\"ی باوکی خانەوادەکە کە نووسەریشە بەم پێشنیارە قایل دەبێت، ھەم بۆ چاودێریکردنی میوانخانەکە و لەبەرامبەردا وەرگرتنی بڕێك پارە و ھەم بۆ تەواوکردنی ڕۆمانەکەی.\nئەم میوانخانەیە بەر نەفرەتێك کەوتووە و ھەرکەسێك بچێتە ئەوێ دەبێتە بەشێك لە میوانخانەکە و بەشێك لەو نەفرەتە، واتا میوانخانەکە ھەموو شتێکی ناوی دەکاتە ئامرازێك تاکو سەردانیکەران و نیشتەجێبووەکان بەردەوامی بەو نەفرەتە بدەن و ڕووداوەکانی پێشووتر دووبارە بکەنەوە، بۆ نموونە لە فیلمەکەدا دەبینین لە میوانخانەکەدا جگە لە \"جاك تۆرانس\" و \"وێندی\" و \"دانی\" کۆمەڵێك خەڵکی دیکە ھەن، بەڵام ئەم خەڵکانە ھەموویان وەھمن و ئامرازێکن میوانخانەکە دروستی کردوون تاکو \"جاك\" ئەو وەھمانە وەکو واقع ببینێت و بەردەوامی بە نەفرەتیی میوانخانەکە بدات، لە ڕێگەی ئەم وەھمانەوە \"جاك\" دەبێتە بەشێك لەو نەفرەتییە و چەندین لاپەڕە بە ھەمان دێڕ پڕ دەکاتەوە و میوانخانەکە وای لێ دەکات لە جیاتی پێنووس تەور ھەڵبگرێت، لە جیاتی کۆتایی ھێنان بە ڕۆمانەکەی ھەوڵبدات کۆتایی بە ژیانی \"وێندی\" و \"دانی\" بھێنێت، وە لە جیاتی ئەوەی پێنووسەکەی بیژیەنێت تەور کۆتایی بە ژیانی دەھێنێت.\nفیلمەکە ئاماژە بە چەند بابەتێکی جیاواز دەدات و ئەوەی دەمەوێت باسی لێ بکەم، کەسایەتی و ڕەفتارەکانی \"جاك تۆرانس\"ە وەکو نووسەرێك، ئایا نووسەر کێیە و بۆچی و بۆ کێ دەنووسێت؟ چی وای لێ دەکات نووسەرێك بنووسێت؟ بۆچی دەبێت نووسەرێك لە فەزای گشتی دوور بکەوێتەوە ھەتاکو شتێك بۆ ھەمان فەزا بنووسێت؟ \nبە گشتی ھەموو نووسەرێك ئەو پرسیارەی لێ دەکرێت کە \"ئایا بۆ کێ دەنووسێت\" و وەڵامەکەی ھەمیشە بریتییە لەوەی کە \"بۆ خۆم دەنووسم\"، بەڵام ئەوەی مانا بەو نووسینانە دەدات خوێنەرە، پەیوەندی نێوان نووسەر و خوێنەر ھاوتەریبن و یەکێکیان بێ ئەوی تریان نابن، پڕۆسەی نووسین لە لایەن نووسەرانەوە ئەو شتانە دەگرێتەوە لە ناوەوەی نووسەرەکەدان، واتا دەکرێت بڵێین شتێك ناخودئاگاییانە وا لە نووسەر دەکات ئاگایانە بنووسێت، ئەو شتەش کۆی ئەو شتانەن کە لە ناوەوەی کەسەکەدان، وەك لە فیلمەکەدا دەبینین \"جاك\" لە کۆمەڵگە دوور دەکەوێتەوە ھەتاکو ئەوەی لە ناخیدایە بیگەنێت بە ھەمان کۆمەڵگە، چونکە بەگشتی لە تەنھاییدا مرۆڤ گەشت بۆ ناوەوەی خۆی دەکات و بەر نەستی خۆی دەکەوێت، لە ھەمان کاتدا نووسەر خوێنەر ئاڕاستە دەکات و خوێنەریش نووسەر ئاڕاستە دەکات، بۆیە ھەموو ھەوڵێکی \"جاك\" بۆ ئەوەیە ڕۆمانەکەی بە جوانی تەواو بکات بۆ قایلکردنی دەوروبەرەکەی، بەڕادەیەك ئەو ویستەی ھەیە کە ڕووداوەکان دەگۆڕێن و نەفرەتیی میوانخانەکە بەسەریدا زاڵ دەبێت و ھەوڵ دەدات بە تەور دەوروبەرەکەی لە ناو ببات.\n"
  },
  {
    "id": 328,
    "p": 328,
    "idPoster": "https://lh3.googleusercontent.com/oOWrMkqXhqc6wlgZ2mW7zKkcypqneg8LAMqhXH0ehcWmyPh2cxxegNwYvoAdrChOBs3dri9YBGGetPEFHDMYsFgcPLGU5EmnojqKFGB91ylPaoqU-aaWfiUtmbDUFH4Nh-ztXH7v2Q=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "chro-hizat",
    "title": "A Clockwork Orange 1971",
    "photo": "aclockworkorange.jpg",
    "writingN": "چرۆ عیزەت",
    "nameF": "ئامێری پرتەقاڵ ١٩٧١",
    "description": "فیلمی \"ئامێری پرتەقاڵ\"، لە ڕۆمانێکی (ئانتۆنی بێرگس)ەوە بە ھەمان ناوی \"ئامێری پرتەقاڵ\"ەوە وەرگیراوە و ساڵی 1971 لە لایەن ستانلی کوبریکەوە کاری دەرھێنانی بۆ کراوە.\nفیلمەکە بە کۆمەڵێك پەیام و دیمەنی توندوتیژی و سیمبول و ھێماگەریی و سەمفۆنیای نۆیەمی بیتھۆڤنەوە بە شێوەیەکی گشتی باس لە بابەتی ھەڵبژاردن/ئازادی و سیستەم دەکات، باس لە دنیایەکی دیستۆپی دەکات کە تێیدا تاکەکان گیرۆدەی دەستی سیستەمن و ڕۆڵی ڕۆبۆتێك دەگێڕن.\nبۆچی پرتەقاڵ و ئامێری پرتەقاڵ؟\nنووسەری ڕۆمانەکە ئاماژە بەوە دەکات (ئەم ناوەی لە دەربڕینێکی بەریتانییەوە وەرگرتووە کە بە واتای \"مرۆڤێکی ڕێکخراو\" یاخود \"مرۆڤێکی قوڕمیشکراوی وەكو کاتژمێر\" بەکاریان دەھێنا، ھەروەھا پرتەقاڵ بە پیتی بەریتانی بە واتای \"مرۆڤ\" دێت). لێرەدا پرتەقاڵەکەی کوبریك مرۆڤێکە، ئێمەین، منم، تۆیت.\nکاتێك مرۆڤێك ناچار دەکرێت لە نێوان چاکە و خراپەدا ھەڵبژاردنێك بکات ئەوا ئامێرێکی پرتەقاڵە!\nئەو مرۆڤەی ناچار دەکرێت لە نێوان چاکە و خراپەدا یەکێکیان ھەڵبژێرێت ئایا دەکرێت مرۆڤێکی باش بێت؟ ئایا ئەسڵەن مرۆڤە؟ یاخود ھەڵبژاردنی چاکە و خراپە بابەتێکە پەیوەندی بە خودی مرۆڤەوە ھەیە و مرۆڤایەتی مرۆڤێك بەبێ ئازادی لەو ھەڵبژاردنەدا تەواو نییە؟ \nکاتێك مرۆڤێك ئەم ئازادییەی لێ وەردەگیرێتەوە بە کۆمەڵێك گرێی دەروونییەوە سیستەم دێتە شوێنی، دەتوانین ئەم سیستمە ناو بنێن منێکی باڵاتر، بەڵام مرۆڤ (من)ە باڵاکەی فرۆید و بەرزە مرۆڤەکەی نیتچە نا، بەڵکو ئەو مرۆڤە باڵایەی کە سیستم دروستی دەکات و جێی دەگرێتەوە، واتا سیستم دێتە شوێنی من؛ لە جیاتی من بیر دەکاتە و لە جیاتی من بڕیار دەدات و بۆ بەرژەوەندی خۆی بەکارم دەھێنێت، جا دەسەڵاتی ئەو سیستمە ھەر دەسەڵاتێك \"دین، کاپیتاڵیزم و سەرمایەداری و سیاسەت...ھتد)بێت، کۆمەڵێك یاسا و ڕێسا لە بەرژەوەندی خۆی دادەنێت و تاکەکانیش ھەمیشە ھەوڵ دەدەن لەم سیستمە بێنە دەرەوە و منە باڵاکە خودی خۆیان بن.\nبۆچی بیتھۆڤن و سەمفۆنیای نۆ؟ \nبە گشتی سەمفۆنیاکانی بیتھۆڤن لەو جۆرانەن کە گوێگرتن لێیان ئارامت ناکەنەوە؛ بەڵکو توڕەت دەکەن، بە گوێگرتن لێیان بەرەو دنیایەکی خەیاڵی ناچیت بەڵکو ڕووبەڕووی واقعت دەکەنەوە، بیرت دەھێننەوە چەند جار و چۆن شکێنرایت، بەجێھێڵدرایت، دەمکوت کرایت، ئاوازەکانی تەواو جیاوازن لە ئاوازە ھاڕمۆنی ڕێکخراوەکان، زۆرجار بەرزبوونەوەی یەك بە دوای یەك یاخود نزم بوونەوەی یەك بە دوای یەکدا دێن، ئەم ناڕێکییەش وەکو ناڕێکییەکەی ژیانی ئالێکسە کە بەشەو کەسێك و بە ڕۆژ کەسێکی تر بوو، ھەر وەك بارودۆخی گوێگر لە کاتی گوێگرتن لەو ئاوازانە و بارودۆخی پاش ئەو گوێگرتنە.\n\"ئالێکس\" و ھاوڕێکانی \"پیت\" و \"جۆرج\" و \"دیم\"، ئەم ژیانە نووسراوە و ئەم ئاکتە ڕۆبۆت ئاسایانە توڕە و وەڕەسیان دەکات و ھەوڵ دەدەن لە سیستم ھەڵگەڕێنەوە، ھەربۆیە ھەڵدەستن بە کۆمەڵێك کاری نەشیاو جوانییەکان تێك دەدەن، دزی و ڕێگری و توندوتیژی دەبێت بە پیشەیان، دەتوانین ئەم کارەیان وەکو شۆڕشێك سەیر بکەین، خودی کارەکان نا بەڵکو ئەو بیرۆکەیەی کە وای لێکردوون بەو جۆرە ڕەفتار بکەن؛ بیرۆکەی یاخیبوون لە سیستم و باڵاکردنی خود، ئەمە شۆڕشێکە دژ بە سیستم چونکە چیتر ناتوانێت بەکاریان بھێنێت و بە پێی بەرژەوەندییەکانی خۆیان ئاڕاستەیان بکات، کاتێکیش کەسانی لەم جۆرە ڕووبەڕووی سیستم دەبنەوە ھەموو ھەوڵێکی سیستم بۆ ئەوە دەبێت ئەو کەسانە بھێننە ناو سیستمەکەوە و ببن بە بەشێك لەوانەی ژیانی کەسانی دیكە دەنووسنەوە و دەیانگۆڕن بۆ ئامێرێکی پرتەقاڵ."
  },
  {
    "id": 329,
    "p": 329,
    "idPoster": "https://lh3.googleusercontent.com/Sm6QEMp08Qr4HUCOM4Y5-uYL76zBZKwhjKa0TKkL9R2iiGscqhv3YNDZXcxaOzaQ1R-bEySHgiEqIzBQd-49NRAjnfDyOtUU9tQyiewFhxXIFPfCrlHL3gdYRmFxUM0wAn0B6aFa6A=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "chro-hizat",
    "title": "Umberto D 1952.",
    "photo": "umbertod.jpg",
    "writingN": "چرۆ عیزەت",
    "nameF": "ئۆمبێرتۆ دی ١٩٥٢",
    "description": "\nدەنێو ڕەشبینییەكی زۆردا؛ خۆشەویستی سەگێك وەكو ھۆكاری بەردەوامبوون لە ژیان.بێنیتۆ مۆسۆلینی؛ لە ماوەی دەسەڵاتیدا دەیگووت: \"سینەما یەكێكە لە بەھێزترین چەكەكان بۆ گەیاندنی ئەو پەیامەی كە دەمانەوێت بیگەیەنین و ئەوەی كە پێویستە كاری لەسەر بكەین\". ھەربۆیەلە سەردەمی دەسەڵاتی مۆسۆلۆنیدا؛ سینەمای ئیتاڵیا بە قۆناغێكدا تێپەڕ دەبوو كە تایبەت كرابوو بە چینی ئەرستۆكرات و سەرمایەدارەكان و دوور بوو لە باسكردنی ئەو دۆخەی ئیتاڵیا و خەڵكەكەی پێیدا تێپەڕ دەبوون، مۆسۆلینی ستۆدیۆ سینەماییەكانی بۆ بانگەشەی دەسەڵاتی خۆی بەكاردەھێنا. لە پاش جەنگەوە؛ دەستەیەك دەرھێنەری یاخی ھاتن و ئەو چەكەی |سینەما| مۆسۆلینی بەكارھێنانی قەدەغە كردبوو؛ بەكاریان ھێنا و ڕەوتێكی نوێی سینەماییان پێكھێنا، لە فیلمەكانیاندا كاریان لەسەر نیشاندانی مەینەتی و ئازارەكانی خەڵك دەكرد، ناوەڕۆكی فیلمەكان بابەتی ھەژاریی و گیروگرفتەكانی كۆمەڵگە و كێشە گشتییەكانی وڵاتیان لەخۆ دەگرت، ئەم ڕەوتە نوێیە كە لە نێوان سەرەتای ساڵانی چلەكان ھەتاوەكو سەرەتای ساڵانی پەنجاكان چالاك بوو؛ \"سینەمای نیوڕیالیزم\" بوو، لە گرنگترین فیلمسازەكانی ئەم ڕەوتەش \"ڕۆبێرتۆ ڕۆسیلینی و ڤیتۆریۆ دی سیكا و لوچینۆ ڤیسكۆنتی\" بوون، كە پێیان وابوو دەبێت فیلمەكان ژیانی ڕاستیی خەڵك نیشان بدەن و كاراكتەرەكان كەسانی ناپڕۆفێشناڵ و ئەو كەسانەی بەشدار نەبوون لە فیلمی دیكەدا؛ بەرجەستەیان بكەن. فیلمی (ئۆمبێرتۆ دی) یەكێكە لە باشترین فیلمەكانی سینەمای نیوڕیالیزمی ئیتاڵی كە لە كۆتا ساڵەكانی چالاكبوونی ئەم ڕەوتە و لە ساڵی ١٩٥٢ لە لایەن \"ڤیتۆریۆ دی سیكا\"وە كاری دەرھێنانی بۆ كراوە.\nئۆمبێرتۆ دی؛ چیرۆكی پیاوێكی بەتەمەنی كەم دەرامەتە كە پاش بیست ساڵ خزمەتكردن لە دەزگایەكی حكومیدا؛ خانەنشین دەكرێت، دوای خانەنشینبوونی بە مووچەیەكی كەمەوە لەگەڵ سەگەكەیدا لە ژوورێكی پڕ لە مێروولەدا ژیان بەسەر دەبات، خاوەن ماڵەكەش خاتوونێكی تەماحكار و چاوبرسییە كە لە پێناو پارەی زیاتردا بەردەوام ھەڕەشەی دەركردنی \"ئۆمبێرتۆ\" دەكات، لە ھەمان ماڵدا كچە خزمەتكارێكی دووگیان ھەیە كە پەیوەندی سەرجێیی لەگەڵ سەربازێكی فلۆرەنسی و سەربازێكی ناپۆلیی ھەیە و نازانێت ئاخۆ باوكی منداڵەكەی كامیانە، \"ئۆمبێرتۆ دۆمینیكۆ فێراری\" و \"ماریا\"ی خزمەتكار بەردەوام ھاودەمیی و ھاوكاری یەكتریی دەكەن چونكە ئەوان دوو كەسی باشن لە شوێنێكی خراپدا.لەم فیلمەدا؛ ھەوڵ و تێكۆشانەكانی \"ئۆمبێرتۆ\" دەبینین بۆ مانەوەی خۆی و سەگەكەی \"فلاك\" لە ژیاندا، كە خۆشەویستی و پەیوەندییەكی ھێندە بەھێز لە نێوانیاندا ھەیە ھەریەكەیان ھۆكاری مانەوەی ئەوی دیكەیانن. پاش ئەوەی خانەنشین دەكرێت و بەردەوام ڕووبەڕووی ھەڕەشەی دەركردن لە ژوورەكەی دەبێتەوە؛ \"ئۆمبێرتۆ\"ی بێچارە چەندین ڕێگە تاقیدەكاتەوە بۆ بەدەستھێنانی خواردنی بەلاش و چەند ڕۆژێك ئارامیی لە كۆتا ساڵەكانی تەمەنیدا، لە فرۆشتنی كاتژمێرەكەی دەستی و بە درۆ خۆ نەخۆشخستنی و سواڵكردن و لە كۆتاییشدا ھەوڵی خۆكوشتن دەدات.ھەرچەندە \"ئۆمبێرتۆ\" كەسێكی كەم قسەیە و لەگەڵ كاراكتەرەكان و تەنانەت لەگەڵ بینەریشدا زۆر نادوێت، بە جۆرێك وا ھەست دەكەیت بینەری فیلمێكی \"چارلی چاپلین\" بیت؛ بەڵام لە ڕێگەی ڕەفتارەكانی و كاردانەوەكانییەوە دەتوانین بزانین بیر لە چی دەكاتەوە، دەتوانین ھەست بەو دۆخە دەروونییە ناخۆشە بكەین كە پێیدا تێپەڕ دەبێت.\nبۆ نموونە لەو دیمەنەدا كە لە پەنجەرەی ژوورەكەیەوە سەیری سەر شەقامەكە دەكات؛ دەتوانین بزانین چەندە ترسی لە ئاوارەیی ھەیە و ھەست بەو سەختییە بكەین كە \"ئۆمبێرتۆ\" ببێت بە سواڵكەر. یاخود لەو دیمەنانەی ھەوڵ دەدات سەگەكەی بە كەسانێك بسپێرێت كە بەباشیی چاودێری بكەن، وە یاخود ئەو كاتەی بیر لە خۆكوشتن دەكاتەوە.\"فلاك\" سەگێكی بچووكە، تاكە ھۆكاری مانەوەی \"ئۆمبێرتۆ\"یە لە ژیاندا، ھەر لە سەرەتای فیلمەكەوە ھەتاكو كۆتایی؛ بە نواندنەكانی سەرنجی بینەر بەلای خۆیدا ڕادەكێشێت، خۆشەویستییەكی ھێندە بەھێزی بۆ خاوەنەكەی ھەیە كە نایەوێت چركەیەكیش لێی دابڕێت و لە فیلمەكەدا بەڕوونی ھەست بەو پەیوەندییە بەھێزەی نێوانیان دەكەین. پاش ئەوەی \"ئۆمبێرتۆ\" بە درۆ خۆی نەخۆش دەخات لە پێناو ئەوەدا چەند ڕۆژێك گەدەی پڕ بكات و بە ئارامی لە جێگەیەكی بێ مێروولەدا بخەوێت؛ \"فلاك\" لە ماڵەوە ڕا دەكات ھەتاكو بەدوای خاوەنەكەیدا بگەڕێت و ون دەبێت، \"ئۆمبێرتۆ\"ش نەخۆشخانە بەجێدەھێڵێت و لەو شوێنەدا كە سەگەكان دەكوژرێن بۆی دەگەڕێت، ھەرچەندە لە كاتی دۆزینەوەیدا نە گوێمان لە پێكەنین دەبێت نە ھاوار و نە گریان؛ بەڵام دەتوانین ھەست بەو شادییە بكەین كە لە ئەنجامی پێك گەیشتنەوەیان بۆ یەكتریی ھەیانە.\nلە دیمەنێكی تردا \"ئۆمبێرتۆ\" ناچار بە سواڵكردن و دەست پانكردنەوە دەبێت، كاتێك كەسێك دەیەوێت پارەی پێبدات؛ ئەو غرورەی لە ناخیدایە ڕێگری سواڵی لێ دەكات و دەیەوێت وا خۆی نیشان بدات دەستی ڕاگرتووە ھەتاكو بزانێت باران دەبارێت یان نا، لێرەدا سەگەی بەكاردەھێنێت بۆ سواڵكردن بەڵام ئەو خۆشەویستییەی بۆ سەگەكەی ھەیەتی دەیگەڕێنێتەوە و نایەوێت بە سواڵكردن سەگەكەی ڕسوا بكات. پاش ئەوەی ھیچ ڕێگەیەكی بۆ نامێنێتەوە بڕیار دەدات خۆی بكوژێت، سەگەكەی دەباتە لای دوو ھاوسەر بۆی بەخێو بكەن، بەڵام كاتێك بۆی ڕوون دەبێتەوە ناتوانن بەباشیی چاودێری بكەن و تەنانەت دەیكوژن؛ پەشیمان دەبێتەوە و خۆشەویستیی بۆ \"فلاك\" ڕێگەی پێنادات تەنانەت دوای مردنیشی سەگەكەی لە بارودۆخێكی خراپدا بێت، دوای تاقیكردنەوەی چەند ڕێگایەكی تر بۆ ڕزگاربوون لە فلاك و دڵ نەھاتن بۆ بەجێھێشتنی؛ \"ئۆمبێرتۆ\" بڕیار دەدات خۆی و سەگەكەی پێكەوە بكوژێت، بەڵام لێرەشدا سەگەكەی ژیانی ڕزگار دەكات.\nلە كۆتاییدا ئێمە نازانین چی ڕوودەدات و ژیانی \"ئۆمبێرتۆ\" و \"فلاك\" بە كوێ دەگات، بەڵام لایەنی كەم ئەوە دەزانین \"ئۆمبێرتۆ\" ھۆكارێكی ھەیە بۆ ژیان كە ئەویش سەگەكەیەتی و لە ھەر شوێن و بارودۆخێكدا بن دەتوانن خەمڕەوێنی یەكتریی بن.بەدرێژایی فیلمەكە میوزیكێكی كلاسیكیی ناوازە ھاوسەنگیی بێدەنگییەكەی \"ئۆمبێرتۆ\"ی ڕاگرتووە و بینەر بە فیلمەكەوە دەبەستێتەوە، پاش ئەمانەش (ئۆمبێرتۆ دی) یەكێكە لە باشترین فیلمەكانی سینەمای نیوڕیالیزمی ئیتاڵیی و باشترین فیلمەكانی مێژووی سینەما.\n"
  },
  {
    "id": 330,
    "p": 330,
    "idPoster": "https://lh3.googleusercontent.com/4fxuIfrcUnF-151G0aL8yDExt1ck3VK7JWN6PTlGk1w8ATOdjmJAuIIL2QIjRdlMWYNHTZofQLnSj9SlO0wQ8CZAe2aUwUV6yRdkCTgiyAdSKO1bpT97NahOHYw36jilQfZwDtchsA=w2400",
    "typeFilm": "film",
    "typeFilmNew": "new",
    "memberNameEnglish": "chro-hizat",
    "title": "Wings Of Desire 1987",
    "photo": "wingsofdesire.jpg",
    "writingN": "چرۆ عیزەت",
    "nameF": "باڵەكانی ئارەزوو ١٩٨٧",
    "description": "\nلەنێوان حەزی ژیان و بێتاوانی فریشتەكاندا.\n\"باڵەكانی ئارەزوو\" یاخود \"بەھەشتێك بەسەر بەرلینەوە\"؛ فیلمێكی ھۆنراوەیی؛ ڕۆمانسی خەیاڵییە لە بارەی ژیانی فریشتە و مرۆڤەكانەوە، لە بارەی ئارەزووی ژیان و خۆشەویستی و مەرگەوە.\n\"ڤیم ڤێندەرس\"ی فیلمساز؛ لەسەرەتادا چەند ساڵێك خوێندكاری كۆلێژی پزیشكی بوو، پاشان واز دەھێنێت و ڕوو لە خوێندنی فەلسەفە دەكات، دواتریش بەرەو پاریس گەشت دەكات بۆئەوەی وەكو نیگاركێش و وێنەگر دەستبەكار بێت. سەرجەم ئەم ئەزموون و زانیاری و ئارەزووانەی لە بەرھەمھێنانی ئەم فیلمەدا بەكاردەھێنێت، بەتایبەتی لە تەكنیكی وێنەگرتنی فیلمەكە و بەكارھێنانی كامێرای گوازراوە و ھەڵگەڕاوە و سینەماتۆگرافی فیلمەكەدا؛ كە دوو لە بەھێزترین خاڵەكانی فیلمەكەن لە پاڵ چیرۆكەكەدا، لە دوای ڕووخانی دیوارە گەورەكەی بەرلینەوە بیرۆكەی بەرھەمھێنانی ئەم فیلمە لە مێشكیدا گەڵاڵە دەكات و بە ھاوكاری \"پیتەر ھاندیكە\"ی شانۆنووس چیرۆكی فیلمەكە دادەڕێژن.\nچیرۆكی فیلمەكە باس لە دوو فریشتە دەكات، بەڵام ئەم فریشتانە لەو فریشتانە نیین كە بەسەر شانی ڕاست و چەپی مرۆڤەكانەوە وەستاون و چاكە و خراپەكانیان دەنووسنەوە.\"دامێڵ\" و \"كاسێڵ\" دوو فریشتەی ھەستەوەرن بەسەر ئاسمان و شەقامەكانی بەرلینەوە، چاودێری مرۆڤەكان دەكەن، دەتوانن گوێیان لە ئارەزوو و لە بیركردنەوەكانیان بێت، گرنگی بە حەز و بۆچوون و توانا و ترسەكانیان دەدەن، بەڵام جگە لە منداڵەكان ھیچ كەسێكی تر ناتوانێت بیانبینێت و ھیچ كەسێك ھەست بە بوونیان ناكات، چونكە منداڵ و فریشتەكان لە پاكی و بێتاوانیدا ھاوشێوەی یەكدین، پاشان \"دامێڵ\" لە گۆڕەپانێكی سێركدا دەكەوێتە داوی خۆشەویستی ئافرەتێكی تەنافبازەوە و دەیەوێت دەستبەرداری پاكی و بێتاوانییەكەی خۆی |وەكو فریشتەیەك| ببێت و ئیتر وەكو مرۆڤ بژی، ھەتاكو بتوانێت بە خۆشەویستی ئافرەتەكە بگات و لەگەڵیدا بژی. ھەروەھا یەكێكی تر لە ھۆكارەكان كە ھانی دەدات واز لە فریشتەبوونی خۆی بھێنێت ئەو كاتەیە كە چاوی بە ئەكتەری ئەمێریكی \"پیتەر فاڵك\" دەكەوێت كە سەرقاڵی بەرھەمھێنانی فیلمێكە لەبارەی نازییەكانەوە و لە بارەی ھەستی |مرۆڤبوون|ەوە بۆ  \"دامێڵ\" دەدوێت.\nلە سەرەتادا دیمەنەكانی فیلمەكە ڕەش و سپین، كامێراكە بە شەقام و ماڵ و باڵەخانەكانی بەرلیندا دەسوڕێتەوە و دیمەنی خەڵكی بەرلین و خەم و كێشە و ناڕەحەتییەكانیان دەگوازێتەوە، وردە وردە دیمەنەكان لە ڕەش و سپییەوە دەگۆڕێن بۆ ڕەنگاوڕەنگ و دایەلۆگەكان دەبن بە ھۆنراوە، ھەریەكە لە زمانەكانی (ئەڵمانی و ئینگلیزی و ئیسپانی و ژاپۆنی و فەڕەنسی و توركی و عیبریی) لە فیلمەكەدا بەكارھاتووە، بە ڕەنگ گۆڕانی فیلمەكەشدا بۆمان دەردەكەوێت كە فریشتەكان دنیا بە ڕەنگی ڕەش و سپی دەبینن و لە چاوی ئەوانەوە دنیا تەنھا دوو ڕەنگە، بەڵام لە چاوی مرۆڤەكانەوە دنیا ڕەنگاوڕەنگە و پاش گۆڕانی دامێل لە فریشتەوە بۆ مرۆڤ فیلمەكە دابەش دەبێت بۆ دوو لایەنی جیا؛ دنیای كاسێڵ بە ڕەش و سپی و  دنیای دامێڵ بە ڕەنگاوڕەنگ.\n\"كاسێل\" واقعبینە، كاتەكانی بەفیڕۆ نادات، نایەوێت بگۆڕێت بۆ مرۆڤ و بیركردنەوەش لەو بابەتە غەمباری دەكات، زۆر بە وردی گرنگی بە ئارەزوو و ئێشی مرۆڤەكان دەدات، گوێیان لێ ڕادەگرێت و ھەست بە ئازارەكانیان دەكات، خۆی وەكو تاوانبارێك دەبینێت كاتێك مرۆڤەكان لە ئازاردا دەبینێت و ناتوانێت ھیچیان بۆ بكات. [ لە دیمەنێكدا پیرەپیاوێك دەیەوێت مێژووی وڵاتەكەی بگێڕێتەوە؛ كاسێل سەر دەخاتە سەری و غەمبار دەبێت بۆی، لە دیمەنێكی تریشدا گەنجێك خۆی دەكوژێت و كاسێل دەكەوێتە ھاوار كردن...].\nبەڵام \"دامێل\" ھەستیارە، دەیەوێت وەكو مرۆڤ بژی، یاری كاغەز بكات و قاوە بخواتەوە و جگەرە بكێشێت، بریندار بێت و كڵاو لەسەر بكات و پۆشاك بگۆڕێت. ھەرچەندی زیاتر چاودێری خەڵك بكات؛ زیاتر حەز دەكات لێیان نزیك بێتەوە |وەكو مرۆڤ|، ھەرچەندی زیاتر گوێبیستی بۆچوون و ئارەزووەكانیان بێت؛ زیاتر حەز دەكات ببێت بە مرۆڤ، بە ئارەزوو و جوڵە و قسەی مرۆڤەكان كاریگەر دەبێت، كاتێكیش \"پیتەر فاڵك\" باسی خواردنەوەی قاوە لە بەیانیاندا و ھەستكردن بە سەرما و تا لێھاتنی بۆ دەكات؛ حەزی \"گۆڕان لە فریشتەوە بۆ مرۆڤ\" زیاتر لە ناخیدا دەچەسپێت. ماریۆن\" خانمێكی تەنھا و بیر ئاڵۆزە، لە گۆڕەپانێكی سێركدا وەكو تەنافباز كار دەكات، \"دامێل\" لە نمایشێكدا چاوی پێی دەكەوێت و عاشقی دەبێت، ھەربۆیە دەیەوێت بگۆڕێت بۆ مرۆڤ و بە \"ماریۆن\" بگات.پاش ئەوەی سێركەكە بەھۆی مایەپووچبوونیانەوە دادەخرێت؛ وەكو شاگردی قاوەخانەیەك كاردەكات و چاوی بە \"دامێل\" دەكەوێت كە چیتر مرۆڤە و فریشتە نییە و دەبنە خۆشەویستی یەكتریی.\n\"ڤیم ڤێندەرس\" بەم فیلمە ویستی پێمان بڵێت مرۆڤ ھەر بە زیندوویی مردووە، خاوەنی شتانێكە كە فریشتە و ئاژەڵەكان نیانە كەچی ھێشتاش دڵخۆش نییە، بە شتانێكەوە سەرقاڵە كە دڵخۆشی خۆی تێدا نابینێتەوە، گرنگی بە وردەكارییەكانی ژیان نادات و لە یەكەم شكستدا واز دەھێنێت، بەبێ ئومێد و بەبێ متمانە و بەبێ خۆشەویستی ژیان دەگوزەرێنێت، بەبێ ئەوەی وەكو مرۆڤێك چیرۆكێكی ھەبێت بیگێڕێتەوە."
  },
  {
    "id": 331,
    "p": 331,
    "idPoster": "https://lh3.googleusercontent.com/vbn0u8ASVEaA-Oba1Ry1tTxY21Cpl7GWDHyebA-4ATCtdTLpaz8z2HyhDzNxj43kPDCvWZDRPpq42vdFDn8HvXHrdl3_3ZgYf2dBf9f3SJwT2AFPHL2-10rsRZ9z3mki6X5lyDWQLg=w2400",
    "typeFilm": "film",
    "typeFilmNew": "new",
    "memberNameEnglish": "chro-hizat",
    "title": "Solaris 1972",
    "photo": "Solaris.jpg",
    "writingN": "چرۆ عیزەت",
    "nameF": "سۆلاریس ١٩٧٢",
    "description": "\nوێنەدانەوەی نەست لە سۆلاریسدا.\nھەریەك لە ئێمەی مرۆڤ ڕابردوویەکمان ھەیە و بە ئێستایەکەوە خەریکین و داھاتوویەك چاوەڕێمانە، دەشێت ئێستای ئێمە لە ڕابردوومانەوە دروست بووبێت و داھاتووشمان لە ئێستامان دروست ببێت. فیلمی \"سۆلاریس\"؛ سێیەم فیلمی ئەندرێی تارکۆڤسکییە و ساڵی ١٩٧٢ لە گەورەترین و کۆنترین ستۆدیۆی فیلم بەناوی (mostfilm) بەرھەم ھێنراوە، ئەم فیلمە فیلمێكی زانستی خەیاڵییە كە لە ڕۆمانێکی (ستانیس لاو لیم)ەوە بە ھەمان ناوی (سۆلاریس)ەوە وەرگیراوە.\nئەوەی لە سینەمای تارکۆڤسکیدا دەیبینین زیاترە لە بینین، زیاترە لە دیمەن و دەنگ و وێنەی جوڵاو، پیشاندانی کات و زەمەن بەھۆی کەرەستەکانی فیلمەکەوە و گرێدانی کات پێکەوە واتا ڕابردوو بە ئێستا و ئێستا بە داھاتوو و بەم ھۆیەش بەش بەش بوونی فیلمەکانی یەکێکە لە کارە ئاڵۆز و سەرنجڕاکێشەکانی تارکۆڤسکی، کە وات لێ دەکات خۆت بڕیار بەسەر ڕووداوەکاندا بدەیت و بۆ واتای چیرۆك و فیلمەکانی بگەڕێیت و دروستیان بکەیت، ھەربۆیە ئەوەی کە بتوانی بیکەیت تەنھا بیرکردنەوەیە.\nفیلمەکە باسی ئەو ڕابردووە دەکات کە ئێستامانی پێكھێناوە، ئایا ئێستای ئێمە چۆن و چییە و لە چییەوە ھاتووە و چۆن دروستبووە؟ ئایا لە ڕابردوودا چۆن و چی و کێ بووین و ئێستا و داھاتووشمان ھەر درێژەپێدەری ڕابردوومانە یاخود چۆنمان لێ گوزەرا و دەگوزەرێت؟ چی شتێكمان لە ڕابردوودا بەجێھێشت و ئێستا چیمان پێیە؟باسی ئەو شت/شتانە دەکات کە وای کردووە ئێستا ئێمە بەو جۆرەبین، بوونی ھەریەکێکمان بەو جۆرەی کە ھەیە دەشێت ھۆکارەکەی شت/کەس/شوێن/ڕووداوێك بێت، و بۆ ھەركەسێك بەجۆر و بە ھۆكارێكە.سۆلاریس ھەسارەیەکی نوێیە، لەسەر ڕووی ئەم ھەسارەیە شلەیەك ھەیە كە توانای ھەیە بچێتە نێو نەستی کەسەکانەوە و ئەو ھۆکارەی ئێستای کەسەکەی لێ دروست بووە بەرجەستە بکات. لە سەرەتای دۆزینەوەی ئەم ھەسارەیەوە ڕووسیەکان ھەوڵی داگیرکردنی دەدەن، بەڵام ھەر کەسێك لە سۆلاریس نزیك ببێتەوە یان شێت دەبێت یانیش دەمرێت\nچیرۆکی فیلمەکە باس لە پزیشکێکی دەروونی دەکات کە گەشت دەکات بۆ سۆلاریس، بۆ لێکۆڵینەوە لەو کەسانەی گەشتیان بۆ ھەسارەکە کردووە، بەڵام ھەسارەکە پزیشکەکەش گیرۆدە دەکات و دەچێتە نێو نەستی پزیشکەکەوە و ڕابردووی بۆ زیندوو دەكاتەوە كە ھاوژینە کۆچکردووەکەیەتی.ئەم پزیشكە لە ژیانی ئاساییدا بەوە قایل بوو کە ھۆکاری بوونەکەی ئێستای \"بە واتا ئاگاییەکەی بوون\" ھاوژینەکەیەتی، بەڵام کاتێك لەسەر ھەسارەکە ھاوژینەکەی دەبینێتەوە بەرەو شێتبوون دەچێت و ناتوانێت قبوڵی چۆنییەتی ئەو شتە \"ئەوی تر\" بکات کە ئێستای ئەوی لێ دروست بووە، بەمجۆرە ئەو پزیشكە دەروونییە بەھۆی ڕابردووەکەیەوە \"ئەوی تر\" داھاتووی ڕەش بوو، چونکە \"ئەوی تر\" بەرەو شێتبوونی برد."
  },
  {
    "id": 332,
    "p": 332,
    "idPoster": "https://lh3.googleusercontent.com/-9anAD7Js_wy4N0kw1cg7Hzv4vtj5l_IAOEYAPBR4jgso9t3poFwtcAn0JDg3xENSpax-obtFERHGHemapfa9YPwsEk2CHkSGD0CLu8qqHfccoU48pFsh5PsxT021eS1n0RG11l__g=w2400",
    "typeFilm": "film",
    "typeFilmNew": "new",
    "memberNameEnglish": "chro-hizat",
    "title": "Becoming Jane 2007",
    "photo": "becomingjane.jpg",
    "writingN": "چرۆ عیزەت",
    "nameF": "بوون بە جەین ٢٠٠٧",
    "description": "\nجەین ئۆستن، كیژۆڵەیەكی سەركێش و یاخی.\nفیلمی \"بوون بە جەین\" باس لە ژیاننامە و سەرکێشییەکانی خانمە نووسەری بەریتانی (جەین ئۆستن) دەکات، یاخیبوونی بەرامبەر کۆمەڵگا و پێشێلکردنی دابونەریتەکان و ھێز و متمانە بەخۆبوونی و گرتنە بەری ڕێگەی سەختی بە نووسەربوون، ھەروەھا چیرۆکی ئەوینداریی خانمە نووسەرە ھەژارەکە لەگەڵ گەنجێکی خانەدان.\nفیلمەکە ھەر وەکو نووسین و ڕۆمانەکانی (جەین ئۆستن) باس لە کێشەی میرات و پیرۆزیی خانەوادە و جیاوازی چینایەتی دەکات، جەین پاش ئەوەی دەگاتە تەمەنێكی پێگەیشتوو بڕیار دەدات خۆی بەرپرسی ژیانی خۆی بێت و ئەو دابونەریتانە بشکێنێت کە ئافرەت چینێکی لاوازی کۆمەڵگە بێت و بەشی تەنھا بێدەنگبوون بێت، ئەو ڕێسایە دەشکێنێت کە تاکە ئامانجی ئافرەت ھاوسەرگیری بێت و بڕیاری خانەوادە بەسەر ئافرەتدا بسەپێنرێت و کۆمەڵگەی نێرسالاری ڕەت دەکاتەوە.خانەوادەی (جەین) بەھۆی ھەژارییەوە دەیانەوێت كچەكەیان لەگەڵ لاوێكی دەوڵەمەندا ھاوسەرگیری بكات، بەڵام (جەین) لەگەڵ لاوێكدا دەكەوێتە خۆشەویستییەوە و لەنێوان خۆشەویستی و پارەدا؛ خۆشەویستی ھەڵدەبژێرێت و لەگەڵ دڵدارەكەی پێكەوە ڕادەكەن، بەڵام لە دوا ساتەكاندا (جەین) پەشیمان دەبێتەوە چونكە دڵدارەكەی ئەركی بەخێوكردنی خانەوادەكەی لە ئەستۆیە و نایەوێت ژیانی سەختتر بكات، دواتر دەگەڕێتەوە لادێكەی خۆیان و بەردەوام دەبێت لە نووسین ھەتاكو نووسینەكانی بڵاودەكاتەوە و دەبێتە نووسەرێكی بەناوودەنگ.\n(جەین ئۆستن)، خانمە نووسەری بەریتانی لە ١٦ی تشرینی دووەمی ساڵی ١٧٧٥ لە گوندی ھامپیشەی ستیڤێنسنی ئینگلتەرا لەدایکبووە، ھەشتەمین منداڵی خانەوادەکەی بوو، خاوەنی خوشکێك و شەش برا بوو، یەکێك لە براکانی کێشەی بیستن و قسەکردنی ھەبووە و ھاوڕێیەتی و ھۆگرییەکی زۆری بە جەینەوە ھەبوو، ساڵی ١٨٠١ کاتێك باوکی خانەنشین دەبێت دەچنە ناوچەی (باث) و پاش مردنی باوکی لە ساڵی ١٨٠٥ لەگەڵ دایکی دەگەڕێنەوە بۆ ھامپیشە و لەوێ کۆتا ھەشت ساڵی ژیانی بەسەر دەبات و لە ١٨ی تەمموزی ساڵی ١٨١٧ و لە تەمەنی ٤١ ساڵیدا کۆچی دوایی دەکات.\nلە ماوەی ژیانیدا چوار لە ڕۆمانەکانی بڵاودەکرێنەوە و پاش مردنیشی ڕۆمانەکانی دیکەی چاپ و بڵاو دەکرێنەوە.نووسین و ڕۆمانەکانی (جەین ئۆستن) باس لە ژیانی ئاسایی خەڵك دەكەن، (جەین) ھەمیشە پشتگیری ژنان بووە و خزمەتێکی زۆری بە چینی ئافرەت کردووە، بە شێوەیەکی گشتی نووسین و ڕۆمانەکانی بابەتی سۆزدارین و باس لە خۆشەویستی و ھاوسەرگیری و کێشەکانی کۆمەڵگە و پیرۆزیی داب و نەریت و خانەوادە و جیاوازی چینایەتی و پێگەی کۆمەڵایەتی دەکەن، ھانی ئافرەتان دەدات کە متمانەیان بە خۆیان ھەبێت بۆ گەیشتن بە ھەر شتێك کە دەیانەوێت و ھاوسەرگیری وەکو کلیلی بەختەوەری ژیان نەبینن و تەنھا ھەوڵیان بۆ ئەوە نەبێت کە ھاوسەرگیری بکەن، داوا دەکات یاخی بن و کۆت و بەندی کۆمەڵگا و دابونەریتەکانی بشکێنن و لە نێو کۆمەڵگەی نێرسالاریدا دەنگ ھەڵبڕن، ھەربۆیە خۆی و خوشکە گەورەکەی (کاساندرا) ھەتاكو کۆتایی ژیانیان ھەرگیز ھاوسەرگیرییان نەکرد و توانییان زۆر سەرکەوتن لە ژیانیاندا بەدەست بھێنن!(جەین ئۆستن) بە یەکێك لە کاریگەرترین ژنە نووسەرەکان و لێھاتووترین ڕۆماننووسەکانی ئەدەبیاتی ئینگلیزی دادەنرێت، کە ھەتاکو ئێستاش لە سەرانسەری جیھاندا ڕۆمانەکانی لە پڕفرۆشترینەکانن و بۆ چەندین زمانی دیكەش وەرگێڕدراون.\n\n\n\n\n\n\n\n"
  },
  {
    "id": 333,
    "p": 333,
    "idPoster": "https://lh3.googleusercontent.com/eqGrFWwgvKxo4XOq1aAPdliJPAP9wCp9RN9sJd7PrMZcbMKQiIK6iEOVkBn73sq3B37yqBXNmnANVlt57ffzWX6aDsXgPLl6QNMLaM9Mb7uXBQKlrGrqnxmeYWFu8_tbgdklNu1c-g=w2400",
    "typeFilm": "film",
    "typeFilmNew": "new",
    "memberNameEnglish": "chro-hizat",
    "title": "The Lobster 2015",
    "photo": "thelobster.jpg",
    "writingN": "چرۆ عیزەت",
    "nameF": "قرژاڵ ٢٠١٥",
    "description": "\nلەنێو دنیای کاپیتاڵیزمدا کە ماددە تاکەکان ئاڕاستە دەکات و مۆدێرنەبوون مرۆڤی لە مرۆڤایەتی خستووە و بە شێوەیەکی تر فۆرمولەی کردوونەتەوە، بەجۆرێك کە خەریکە مرۆڤەكانیش چەشنی ڕۆبۆتیان لێ دێت، خاڵی لە ھەست و سۆز، خاڵی لە ویست و ئارەزوو، خاڵی لە ژیان، ھەموو شتێكیش نرخ و بەھای خۆی لەدەست داوە و لە نێویشیاندا عەشق و خۆشەویستی.‎كە بەجۆرێكی لێ ھاتووە خۆشەویستی دەکەین بەڵام یەکتریمان خۆشناوێت، یاخود یەکتریمان خۆشدەوێت بەڵام خۆشەویستی ناگۆڕینەوە.\nفیلمی \"قرژاڵ\" فیلمێكی درامی خەیاڵییە، لە دەرھێنانی \"یۆرگۆس لانتیمۆس\"ی یۆنانییە و باس لە داھاتوویەکی دیستۆپی دەکات کە تێیدا خۆشەویستی لەسەر تاکەکان شتێکی زۆرەملێیە. ئەگەر تۆ کەسێکت خۆشنەوێت ئەوا لە کۆمەڵگای مرۆڤایەتیدا شوێنێکت بۆ ناکرێتەوە و دەبێت ببیت بە ئاژەڵ.\nچیرۆکی فیلمەکە باسی کەسێك دەکات بە ناوی دەیڤد\" کە پاش ئەوەی ھاوسەرەکەی لە پێناو\"‎کەسێکی دیكەدا بەجێیدەھێڵێت ڕەوانەی (ھۆتێل) میوانخانەیەك دەکرێت، ئەم میوانخانەیە پڕە لەو کەسانەی کە لە ژیانی ھاوسەرگیریدا شکستیان ھێناوە و سەرجەم تاکەکانی ئەم میوانخانەیە ناچار دەکرێن لەماوەی ٤٥ ڕۆژدا کەسێك بدۆزنەوە لە ڕەفتار و بیرکردنەوەکانیاندا ھاوشێوەی یەكدی بن ھەتاكو ھاوسەرگیری لەگەڵ بکەن، وە ئەگەر سەرکەوتوو نەبوون ئەوا بە ویستی خۆیان دەکرێن بە ئاژەڵێك. \nئەم کەسانە بە حوکمی ھەست ھەڵنابژێردرێن، ئەو ڕەفتارانە ڕۆڵیان نییە کە خودی کەسەکان لە بنەڕەتەوە ھەیانە، ھەروەھا ھیچ ڕەفتارێك بە حوکمی لۆگۆس ئەنجام نادەن، بەڵکو تاکەکانی میوانخانەکە لە ترسی ئەگەری تەنیا مانەوە و گۆڕینیان بۆ ئاژەڵ بە ڕەفتارە سەیرەکانیان ھەم خۆیان دەخەڵەتێن ھەم دەوروبەریان.\nلەماوەی تەماشاکردنی فیلمەکەدا بینەر کۆمەڵێك پرسیاری گرنگ بە مێشكیدا دێت وەك:‎چی شتێك وا دەکات مرۆڤ بەم داھاتووە بگات و ھێندە بێ ھەست بێت؟‎جیاوازی چییە لە نێوان کەسێك کە ھاوسەرگیری کردووە و کەسێك کە ژیانی ھاوسەرگیری پێك نەھێناوە؟ئایا ئەوانەی ھاوسەرگیرییان کردووە ھەموویان دڵخۆشن؟‎ئایا ھاوسەرگیری لەگەڵ کەسێکدا کە لە ڕەفتار و بیرکردنەوەدا وەكو خۆت بێت ھاوسەرگیرییەکی سەرکەوتووە؟ ‎ئایا بەڕاستی دەتوانین کەسێك بدۆزینەوە کە لە ڕەفتار و بیرکردنەوەدا لە خۆمان بچێت؟\nئەوەی زیاتر لە ھەر شتێك لە فیلمەکەدا سەرنجی ڕاکێشام ھەڵبژاردنەکەی \"دەیڤد\" بوو، کاتێك یەکێك لە دەستەی بەڕێوەبەرانی میوانخانەکە لێی دەپرسێت ئەگەر نەیتوانی ھاوژینێك بدۆزێتەوە دەیەوێت بکرێت بە چی ئاژەڵێك وە بۆچی، \"دەیڤد\" لە وەڵامدا دەڵێت قرژاڵ، چونکە قرژاڵ ژیانێکی زۆر دەژی.ئەم وەڵامە تەنھا وەڵامی کەسە چاوچنۆك و ماتریاڵیست و خۆپەرستەکانە، ئەو کەسانەی خاڵین لە ھەست و ھەموو شتێکیشیان دەوێت.بەڵام پاش ئەوەی \"دەیڤد\" لە میوانخانەكە ھەڵدێت، ژیانی بە ئاڕاستەیەكی دیكەدا دەگۆڕێت و خۆشەویستی لەلای \"دەیڤد\" واتایەكی دیكە دەبەخشێت.\n\n\n\n\n\n"
  },
  {
    "id": 334,
    "p": 334,
    "idPoster": "https://lh3.googleusercontent.com/tuYRT-BzXzl8L9mGeWd6dB6yqASrG8uU6foxLZuqfH0tPDysY9m3v7NufswTpoOsfSmHyoSHIi5eNpbsq4p051gTEe45ZUoyAUalMOLbRuSzwJBnVkzwqoR46I_9o-2XafSUskAoVw=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "mohamed-sabah",
    "title": "Hachi: A Dog's Tale 2009",
    "photo": "dogtale2009.jpg",
    "writingN": "موحەممەد سەباح",
    "nameF": "هاچی: چیرۆکی سەگێک ٢٠٠٩",
    "description": "ئاژەڵەکانیش دۆستی مرۆڤن.\nفیلمێکی (درامی/ئینگلێزییە)، لە دەرهێنانی(لاس هالسترۆم) و نوسینی (ستیڤن لێندزی و کاتینۆ شێندی)یە، لە ڕۆلگێرانی(ڕیچارد جیر، جۆن ئەڵن)ـە. \nفیلمەکە لە ڕووداوێکی ڕاستەقینە وەرگێڕاوە، باس لە پەیوەندی نێوان پیاو و سەگێک دەکات کە لە ساڵی ١٩٢٣ لەلایان پیاوەکە دۆزراوەتەوە و لەگەڵ کاتدا پەیوەندییەکەیان پتەوتر بووە.\nهەندێ جار جوانی مرۆڤ لە کارەکانی دەردەکەوێت،  هەرکاتێک فیلمێکی (لاس هالسترۆم) دەبینیت، درک بە ئازار و ئەوینی مرۆڤەکان دەکەیتەوە، فیلمەکانی پڕن لە پەیام و چیرۆکی مرۆڤایەتی، ئەو دەست بۆ قوڵایی هەستەکانی مرۆڤ دەبات، ڕاستە فیلمەکانی لەت لەتت دەکات و غەمگینی و فرمێسک دەخاتە نێو چاوانت بەڵام شتێکی زۆر باشە کە هەمیشە بەبیرماندەهێنێتەوە ئێمەی مرۆڤ پێوویستە مرۆڤایەتییمان تێدا بمێنێتەوە مادام هێشتا لە ژیاندا هەین، ئەمفیلمەیشی وەک ئەوانەی دی درامایەکی بەهێزی لێ بەجێهێشتووە، بەڕای من باشترین بڕیارێک بووە کە دووبارە سازانی ئەم فیلمە خراوەتە بەردەستی ئەم دەرهێنەرە.\nئاژەڵ دۆستی\nخودا لەسەر زەوی تەواو دەستهەڵاتی بە مرۆڤ داوە لەگەڵ ئەوەشدا ئەقڵ بۆ ئەوەی مرۆڤ ئەوانەی دی بەخودان بکات نەک لەناویان بات، تەنانەت مرۆڤ ئەگەر بیەوێت زیان بە شێر بگەیەنێت دەتوانێت، وەک چۆن لەچەند ساڵی ڕابردوو بینیمان لە شاری دهۆک چۆن کۆمەڵە گەنجێک گاڵتەیان بە شێرە-مالییەکە دەکرد و ئەوانەی لە ئەفریقیا دەیانبینین لە برساندا دەمرن و مرۆڤ بە گرتەکردن و بڵاوکردنەوەی وێنەکانیان و سوکایەتیکردن پێیان چێژ دەبینن، مەبەست لە ئاماژەکردن بە شێر ئەوە بوو کە بە تەواوی دەسهەڵات لەدەست مرۆڤەکانە لەبەرامبەر بەهێزترین ئاژەڵەکانیشدا. \nمن تا ئێستا نازانم بۆچی دایکم بەم هەموو باشی \nو میهرەبانییەوە ڕقی لە پشیلە و ئاژەڵە؟ \nڕەنگیشە هەر هی ئەوە بێت بە منداڵی فێرکراوە و واتیگەیندراوە کە لە ئاژەڵ بدەن و دووری بخەنەوە \nئێستاش بەم تەمەنەوە کەسێک نییە قەناعەتی پێ بهێنێت کە ئاژەڵ ئەوەندەش پیس نییە لە خۆت دووری بخەیتەوە. بەهەمان شێوە کەر کووشتن و سەگ تۆپین و لێدانی پشیلە یەکێک بووە لە عادەت و باوی منداڵەکانی کورد، چونکە هیچکەسێک، هیچباوک و دایکێک نەبووە بە منداڵەکانی بڵێت وەها مەکەن، هیچکام لەوان نەیانزانییووە ئەوانیش هەستییان هەیە و ئازاریان پێ دەگات، بۆیە ئاژەڵدۆستی و درووستکردنی پەیوەندییەک نێوان مرۆڤ و ئاژەڵ شتێکی باشدەبێت و ژیانی ئەوانیش ڕزگاردەکات، لەسەر هەموومانە ئەمە بە بابەتی گرنگ بزانین و بەردەوام دووبارەی بکەینەوە تەنانەت بچنە نێو بەرنامەکانی پەروەردەش. هەروەها درووستکردنی فیلم لەسەریان ڕێگایەکی دییە.\nگێرانە و درووستکردنی فیلمێکی لەمجۆرە زۆر باشە تا دووبارە ئینسان بە خۆیدا بچێتەوە و بیربکاتەوە، تەنانەت ئەوانەی بینەری فیلمیش نین، خەڵکانێکی دی ڕووبەری ئەم دەستدرێژیانە دەبنەوە و لە دژی ئەوانە دەبن کە زیان بە ئاژەڵ دەگەیەنێن.\nچی دەبوو ئەگەر ئێمەش سەگێگ بوویانە؟\nلەم فیلمەی (لاس)ەوە، ڕاستەخۆ لە هەندێک دیمەنی فیلمەکەدا لە چاوی سەگەکەوە دونیا دەبینین، بینەر یەکسەر هەست بەوە دەکات کە سەگەکە چۆن هەست دەکات و چۆن دونیا دەبینێت. \n(لاس) پێمان دەڵێت چی دەبوو ئەگەر ئێمە وەک سەگەکە ژیانمان بکردایە و مرۆڤەکان تووشی ئەشکەنجەدان و دەستدرێژییان بکردینایەوتەوە، ئایە پێمان قبووڵدەکرا؟ بێگومان نەخێر. هەر لەبەر ئەوەش پێوویستە ڕەوشت و مامەڵەکردنەکانی خۆم بگۆڕێین بۆ باشتر.\nگرنگی پێدان و غیرەکردنی مرۆڤ بەرامبەر ئەو کەسانەی ئاژەڵیان خۆشدەوێ.\nلە چاوی کامێراکانەوە بینەر هەمیشە هەست بە غیرەکردنی (کەیت) دەکات، کەیت کە دەیبینی مێردەکەی ئەوەندە گرنگی بە سەگەکەی دەکات، بۆشاییەک لە نێو دەروونی پەیدادەبوو، بێگومان گرنگی دان بە (هاچیکۆ) وای لە (پارکەر) کردبوو کەمتر گرنگی بە خێزانەکەی بدات، هەرچەندە کەسێکی باشبوو بۆ ژنەکەی، عادەتەنیش ئەوانەی ئاژەڵیان خۆشدەوێ بۆ خێزانەکەیانیش باشدەبن، بەڵام مرۆڤ هەمیشە حەزی لە مولکییەتییە و دەیهەوێت کەسێک هەبێ بەبێ سنوور و تاکانە ئەویان خۆشبوێت. بۆیە ئەگەر بڵێین (کەیت) لەسەر حەق بوو ئاساییە، لە کۆتایدا ئەمە سرووشتی مرۆڤەکانە.\nلەم پەیوەندییەدا بۆمان دەردەکەوێت کە ئاژەڵ دەتوانێت بەشێوەیەکی فرە هەستەکانی کەسێک پڕبکاتەوە و ڕزگاری بکات لە تەنیایی، هەر چەندە ئاژەڵەکان قسە ناکەن و توانایی هۆشییان نییە بەڵام خاڵی نین لە هەست و دەتوانن ببن بە ئەوین و برێنێکی گەورەی کەسێک و جێگەی مرۆڤیش لە دڵتدا بگرن. هەروەها دەتوانین بە ڕێگایی ئەواندا هەست بە میهرەبان و خۆشەویستی خوداش بکەینەوە.\nئەوەی ماوە بڵێم چیرۆکی (هاچیکۆ) پەیوەندی تەنیا بە سەگێکەوە نییە بەلکوو پەیوەندی بە هەموو ئاژەڵەکانەوە هەیە.\n"
  },
  {
    "id": 335,
    "p": 335,
    "idPoster": "https://lh3.googleusercontent.com/kMmwgnODJMIVZ9JC268mAuS6-rIQxaHZoVk2QQNfCdNBUgCNUIc4qXL0cJXNlwGzj0LolC_meO0KjdqhxCBRuArur4LnFb_coBTG3ByzKGtPKllMUJ9h6K_mfuspmaiEHfRM9k1Skg=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "The Edge Of Love 2008",
    "photo": "loveedge.jpg",
    "writingN": "موحەممەد سەباح",
    "nameF": "لەسەر لێواری خۆشەویستی ٢٠٠٨",
    "description": "مرۆڤەکان بەردەوام گۆرانکاری بەسەر هەست و ژیانیان دێت و ئەمەش ناڕەحەتی بۆیان درووستدەکات.\nفیلمێکی (ئینگلێزی/بڕیتانی)یە، لە دەرهێنانی (جۆن مایبری) و نووسینی (شارمن مەکدوڵاند)ـە، کە دەکاتە دایکی خانمەئەکتەر (کیرا نایتڵی)، وە لە ڕۆلگێرانی (کیلیان مۆرفی، کیرا نایتڵی، سیانە میلەر و ماثیۆ ڕییس). \nچیرۆکی فيلمەکە لە ڕووداوی ڕاستییەوە وەرگیراوە، باس لە ژیانی هەر یەکە لە شاعیری وێلزی (دیلن تۆماس)، خانمەگۆرانیبێژی بارەکان (ڤیرا فلیب) و ئەفسەری بڕیتانی ئەوکات (ویلیام کلیک) دەکات. \nڕووداوەکان دەگەرێتەوە بۆ جەنگی جیهانی دووەم کاتێک (دیلن) هاوسەرگیری لەگەڵ خاتوونێک دەکات بە نێوی (کاتلن) بەڵام بەرکەووتەی ڕۆژانەی هەیە لەگەڵ (ڤێرا)، (ڤێرا) خۆشەویستی کۆنی(دیلن)ـە و دوای هاوسەرگیری (دیلن) دەیهەوێت پەیوەندییەکی نوێی هەبێت لەگەڵ(ویلیام کلیک).\nئەم فیلمە ژیانی (شاعیرێک، خانمەگۆرانیبێژێک، ئەفسەر و قوربانیدەرێک) دەگێرێتەوە لە ماوەی جەنگی جیهانی دووەم.\nئەوانەی دەتوانن ژیانی خۆیان ڕێکبخەن زیاتر ئاسوودەن لە ژیانکردن، ڕەنگە هەبوونی پەیوەندی لەگەڵ دووکەس لەیەک کاتدا هەڵەترین بڕیاری ژیانت بێت، لەبەر ئەوە دەبێت یەکییان فڕێ بدەیت و لەگەڵ ئەوەیتریان بەردەوام بیت، بە هەموو ئازار و دڵخۆشیێکەوە، ئێمە مرۆڤین و هەمووان خاوەنی ڕابردووی تایبەتی خۆمانین، کاتێک پەیوەندیت لەگەڵ کەسێک بچڕاوە باشتر وایە لەبیریبکەیت و بەتەواوی لێی دابڕێیت، چونکە هاتنەوەیان دەبێت بە کێشە لەکاتێکدا تۆ ژیانێکی نوێت درووست کردووە بۆ خۆت. \nلەم فیلمەدا بۆمان دەردەکەوێ کە هۆزانڤانی ئەوکاتی وێلزی (دیلن تۆماس) بە دەردی ناڕێکی ژیانییەوە ئازاری دەچێشت و هیچکات نەیدەتوانی جێگیربێت یەکەمجار بەهۆی کارەکەییەوە و دووەمجار بەهۆی بێ پلانی و ئیهمالکردنی ژیانی خۆیەوە.\nهۆزانڤانەکان هەندێ جار بۆ ئەوەی دوو وشەی جوان بخەنە سەر کاغەز، ژیانی خۆیان و دەورووبەر دەخەنە مەترسییەوە، ئەزموونکردنی خۆشەویستی نوێ و سەرجێیکردن و ژیانێکی بەردەوامی ڕۆمانسی بەردەوام هەلی خولقاندنی وشەی نوێیان پێدەدات، بەمەش دەگەنە ئەو شوێنەی خۆیان دەیانهەوێت، هەر وەک چۆن (ڤێرا) بە بن گوێی تۆماسەوە دەچربێنێ«تۆ خۆشەویستی منت نەدەویست تۆ بەس وشە-درووستکردنت لە من دەویست»\nسەرجێیکردن لەگەڵ هەر ئافرەتێک و خۆشەویستیی گۆڕینەوە لەگەڵ هەر ئافرەتێک و کات گوزەراندن ئەمە نەخۆشی و بەتالی نێوەکی مرۆڤ دەگەینیت، چونکە ئینسان پێویستە جێگیر بێت لە سوچێکی ئەم ژیانە پێچەوانەی (تۆماس) کە هیچکات نەیدەتوانی جێگیر بێت.\nکەم شاعیر هەیە پاکانە بەدووی ئەوینەوە بگەڕێت، من ناتوانم کەسێک تۆمەتبار بکەم بەوەی بەرکەوتەی زۆری هەبێت ئەوینێکی ناپاکی هەیە، لە کۆتایدا مرۆڤەکان دەتوانن خۆیان بگۆرن لەگەڵ ڕوودانی ئەمەش هەستەکانیان خێرا دەگۆڕێت بەڵام من هەمیشە لام وابووە پاکی شاعیر واتا وەک نزار بیت و هەمیشە بۆ بەلقیس بنووسیت. \nلەلایەکی ترەوە ئەفسەرێک هەیە بە نێوی (ویلیام کلیک) دوای ئەوەی بانگهێشتی شەڕی یونان دەکرێت دژی ئەڵمانییەکان لە ماوەی شەڕکردنەکە بە کاتێکی دژاور و سەختدا تێدەپەڕێت، لەگەڵ هاتنەوەی بۆ ماڵەوە ناتوانێت ژیان وەک پێشوو ببینێت بۆیە دەجەنگێت تا ژیانە ئارامەکەی پێشتری خۆی بگەڕێنێتەوە، (کیلیان مۆرفی) لێرە بە ڕۆلگێرانە ناوازەکەی دەیهەوێت هێشتا فیلمەکە واقیعانەتر بگێرێت و ناخۆشی ژیانی ئەو سەربازانە بەرجەستە بکات کاتێک لە جەنگ دەگێرێنەوە بە مێشکێکی زۆر ئاڵۆزەوە و لە ژیانێکی ناڕەحەت دەژین، دوای ئەوەی دەگەرێتەوە هێرش دەباتە سەر ماڵی (تۆماس) بەمەش هەڕەشەی زیندانیکردنی دەکەوێتە سەر بۆیە (ڤێرا) هەڵدەستێ تکا لە (تۆماس) دەکات بۆ ئەوەی لێیخۆشبێت و ئەوی بۆ بگەڕێنێتەوە، چونکە ئەو بەتەواوی دەیویست وابەستەی هاوسەرەکەی بێت.\nدەڵێن مرۆڤەکان تا دویربن زوتر لەبیردەکرێن، ئەمەش ڕاستە هەر وەک چۆن مەحموود دەروویش دەڵێت (مرۆڤ مرۆڤت لەبیردەباتەوە)، کەمن، زۆر کەم ئەوانەی دەتوانن ئەوینێکی هەتا هەتایی لە دڵی خۆیان بهێلێنەوە، من هاوڕێییەکم هەیە هەمیشە پێمی دەگووت من نامهەوێت خۆشەویستەکەم لەبیربکەم، لەبەر ئەوەش هیچکات خۆشەویستەکەم لە خۆم دوورنەدەکردەوە چونکە دەمزانی ئافرەتێکی تر دێت و خۆشمدەوێت ئەوم لەبیردەباتەوە لەبەر ئەمەش نەمهێشت، نەمهێشت لێم دووربکەوێتەوە، لێرەیش وەک چیرۆکی هەمان هاوڕێم ئەم لایانەیان جوان داڕێشتووەتەوە و خۆشەویستەکەی (ڤێرا) کەلێنێکی مەزنی بۆی درووست کردبوو, ئەو هەمیشە دەیوست ئەوینێکی تر لە خۆیدا بچێنێت. بەڵام ناتوانێت لەگەڵ رووداوەکان هەلبێت و بەرگەی بگرێت. \nفیلمەکە کۆتاییەکی جوانمان بۆ بەجێدەهێلێت، تۆماس بەردەوام دەبێت لەسەر ناڕێکی ژیانی و پێوویستە شتێک بکات تا ئارامی خۆی بەدەست بهێنێتەوە، (ویلیام و ڤێرا) بەیەک ئاشتدەبنەوە و لەوێ بەدواوە دەبنە دایک و باوک، پێوویستە گرنگی بە ژیانی خێزانی خۆیان بدەن لەگەڵ منداڵەکەیان.\nبە گشتی فیلمەکە دەیهەوێت تیشک بخاتە سەر لایەنی دەروونی مرۆڤ و ئەو گۆرانکارییانەی تووشیدەبن و پەرتەوازی و شێواوی دەخاتە نێو ژیانیانەوە، بۆیە تا ئینسان بەلای خودی خۆی و ژیانی خۆی ڕابکات و ژیانێکی جێگیر بۆخۆی دابین بکات باشترە، هەروەها شانسی ئەوەی هەیە زیاتر چێژ لە ژیانی خۆی ببینێت."
  },
  {
    "id": 336,
    "p": 336,
    "idPoster": "https://lh3.googleusercontent.com/ulhIg0SdyGMGQDDOxWuENO3flT2rBLqRAG1amQtaee1GLSAqdXEENn_DUWZTY7rqqH29LJdw_29zRNuMFPzwugqczuHjwR3hsOyUseXRIPYDixY4ewfKSxD3ErKkl_qvxCLv1iKQpw=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "mohamed-sabah",
    "title": "Paris, Texas 1984",
    "photo": "paristexas.jpg",
    "writingN": "موحەممەد سەباح",
    "nameF": "پاریس، تیکساس ١٩٨٤",
    "description": "باوکێکی دڵشکاو چۆن دەتوانێت خێزانەکەی درووست بکاتەوە؟\nفیلمێکی (درامی) ئینگلێیزیە، لە دەرهێنانی دەرهێنەری ئەڵمانی (ڤیم ڤێندەرز)ـە، بە هاوبەشی وەڵاتی(فڕەنسا و ئەڵمانیا)بەرهەمهێنراوە. ئەم فیلمە بە ژانەری (فیلمە-ڕێگایەکان)یش پێوانەکراوە، ئەم ژانەرە تایبەتە بەو فیلمانەی لە ڕێگاوبان یان لەسەفەردا گرتەدەکرێن. هەروەها توانیوویەتی چەند خەڵات و خەڵاتەکانی(کان)ـی سینەمایی بەدەستبهێنێت گەورەتریانیش خەڵاتی(دارخورمایی زێرین)بوو.\nچیرۆکی فیلمەکە باس لە پیاوێک دەکات بە ناوی (تراڤیس)، کوڕ و هاوسەرەکەی ونبوونە، ئەویش هەوڵدەدات بەدوایانەوە بگەڕێت و بیاندۆزێتەوە.\nلە وەڵاتە غەربییەکان ئازادی تاک لەهەموو شتێک گرنگترە، بۆیە کاتێک دووهاوسەر لەگەڵ یەکناگونجێن یەکڕاست لەیەکجیادەبنەوە. ئەو هیچ ترسێکی نییە لەبەرامبەر کۆمەلگا کاتێک جیابێتەوە بە سوک لێی بڕوانن یانیش بە کەسێکی بێ ئابڕوو بەناوی بەن، ترسی لە خێزانەکەی نییە بڵێ بگەڕێیتەوە ناتحەوێنمەوە، ئەسڵەن ئەو منەتی بە خێزانیش نییە چونکە خۆی دەتوانێت خۆی بەخێوبکات. ئەو پێش ئەوەی هاوسەرگیری بکات تێگەینراوە کە ئازادە و بەهێزە دەشتوانیت بەرگری لەخۆی بکات، لە هیچ شوێنێک خۆی نەدۆزیوەتەوە تا کەسێک بەسەریدا هێزی-خودای خۆی بنوێنێ هەر وەک خۆی بیهەوێت، ئەو وەک بەرامبەر ئازادە، ئەگەر پێکیان نەکرد لەگەڵیەک، دەتوانن جیاببنەوە.\nئێمە دەزانین ئازادی-جیابونەوەیان هەیە بەڵام هەمیشە منداڵ کێشەی سەرەکی بووە بۆ دوایی جیابوونەوە، ڕەنگە وەک پێوویست بەخێونەکرێت یانیش لە حالەتی نەبوونی دایباب بە ژیانێکی زۆر کەموکوڕتیانە تێپەڕێت. هەرچەندە ئەو شێوازە پەروەردەی لای ئەوان هەیە بەدەگمەن لای ئێمە وەها باش هەیە، بەڵام هەر بە بوشایەکی دژاور و ترسناک تێدەپەڕن و ژیانکردنیان سەختدەبێت.\nلەمفیلمەشدا چیرۆکەکە باس لە ئافرەت و پیاوێک دەکات یەکیان بەهۆی ماددە هۆشبەرەکان ئەوەی تر بەهۆی ڕەشبینییەوە لەیەکترجیادەبنەوە. منداڵێکییان هەیە لەلایان براکەی (تراڤیس) و براژنی بەخێو دەکرێت. بە جیابوونەوەی دووکەس منداڵەکە لە بارێکی سەختدا مایەوە. لێرەدا هەرچەندە ژیانی (تراڤیس و جەین) بەرەو خراپی رۆشت بەڵام کەسی سێیەم کە کوڕەکەیان (هەنتەر) بوو بەرەو ناڕوونی و سەختییەکی دژواتر دەڕۆشت، چونکە منداڵە و ناتوانێت خۆی بەڕێوەبەرێت.\nدوای تێپەڕینی چەند ساڵێک و بە وردی چوار ساڵ (تراڤیس) بە دڵێکی شکاو و غەمگینەوە دەگەڕێتەوە بۆ ئەوەی شتەکان چارەسەر بکات. ئینسان چەند شکستخواردو و خراپ بێت، هەمیشە لە نێیودا هیوا و چرایەک هەیە تا بەلای شتەکانییەوە بچێت و چارەیان بکات. (تراڤیس) دوای چوار ساڵ دەدۆزرێتەوە وەکچۆن لەسەرەتای فیلمەکەوە لە بیابانێک دەردەکەوێت، دەرکەوتنی لەم شوێنە هێمای خۆی هەیە و (ڤیم) ویستی ئەوە بگەیەنێت کە ئینسان وەک بیابان بەهێزە و توانای بەرگەگرتنی زۆر شتی هەیە.\nبراکەی کە ناوی (واڵت) بوو، پێی ڕاسپێرا و ڕۆشت تا ئەوی بگەڕێنێتەوە، دوای چەند ڕۆژێک لە بێدەنگی و قسەنەکردن توانی بە قسەی بهێنێت و پێکەوە چەند قسەیەک بکەن. (تراڤیس) باسی (پاریس)ی بۆ دەکات براکەشی بەسور سوڕمانەوەی دەڵێت: پاریسی فڕەنسا چونکە ئێمە بەس ئەوەمان هەیە؟\nئەویش بە نەخشە بۆی ڕوندەکاتەوە کە شوێنەکە تایبەتە و ناویشی(پاریس، تیکساس)ـە، ئەمە ئەو شوێنەیە کە جەینی تیاناسیووە و لەوێ پارچە زەوییەکی کڕیووە بۆ خۆیان. ڕەنگە ئەمەش هێمایەک بێت بۆ ئەوە کە ئەو شوێنەی ئازیزی مرۆڤێکی لێیە، شوێنی تایبەتە و پاریس کە بە واتایی شوێنێکی خۆش و بەهەشت دێت، هێمایەکە بۆ ئەوە کە مرۆڤ تەنیا لەوێ دڵخۆشە و ئەوێ نیشتمانییەتی.\nدوای گەڕانەوە بۆ ماڵەوە سەرەتا تۆزێ سەخت دەبێت بۆ باوک و کوڕ تێکەڵی یەک بن بەڵام وردە وردە لەگەڵ کوڕەکەی تێکەڵدەبێتەوە و ژیانیان ئاسایی دەبێتەوە. هەر چەندە براکەی پێیوانەبوو شتەکان بەوجۆرە بن چونکە پێشتر باوک و کور هیچ لەگەڵ یەک نەژیابوون بەڵام لە ڕووی بایەلۆجییەوە یارمەتییەک هەبوو تا بەیەکییان بگەیەنێتەوە. لەم نێوەندا پرسیارێک بۆ بینەران و ژنی (والت)یش بەجێما، ئایە لە نێوان باوکێک کە ساڵانێکە (هەنتەر) بەخێو دەکات و باوکێک کە ئەوی هێنایە دونیاوە، (هەنتەر) کامیان هەڵدەبژێرێت؟\nوەڵامەکە ئاسان نییە بەڵام لە کۆتایدا (هەنتەر) ڕازی دەبێت بە باوکیاتی و سەرپەرشتاری (تراڤیس)، دوای ئەوەش پێکەوە سەر هەڵدەگرن و بۆ (تیکساس) دەڕۆن تا دایکی کوڕەکەش بدۆزنەوە. \nبە چاودێریکردن بۆ (تراڤیس) دەردەکەوێ ژنەکەی لە بار و قەحپەخانەیەک ئیشدەکات، لە ڕاستیدا تووشی هیچ پەشۆکاوی و شۆکێک نابێتەوە، چونکە بە درێژای فیلمەکە (تراڤیس) وادەردەکەوت ڕوخسارێکی بێ تەعبیری هەیە و تەواوی ژیانی لە بێ ئومێدیدا بەسەردەبات، ئێستا هاتووە تەنیا ژیانی کوڕەکەی و ئەوینەکەی ڕزگاربکات، ئەو بە بێ ئومێدی خۆی ڕازییە و زیاتر بۆ ڕزگارکردنی ژیانەکەی کوڕەکەی و هاوسەری هەوڵدەدات.\nلە گفتگۆیەکدا جەین بە تراڤیس دەڵێت:\nبە درێژایی کات قسەم لەگەڵ دەکردی تەنانەت ئەو کاتانەی تەنیاش بووم، ئێستا نازانم چیت پێ بڵێم، شتەکە ئاسانتر بوو ئەوکاتەی بەخەیاڵ ئەمەم ئەنجامدەدا(قسەم لەگەڵ دەکردی).\nخەیالکردن هەمیشە ئاسنتر بووە، ئەو شتەی دەمانهەوێ بە خەیال بکەین ئاسانن بەڵام داڕشتنەوەیان بۆ سەر واقیع قوڕسە. مرۆڤ لە نێودا ئاسان ئاشق دەبێت و بیر لە هاوسەرگیری دەکاتەوە بەڵام لە واقیعدا زەحمەتن. درووستکردنی خێزان، هاوسەرگیری و هێنانەوەی عەشقی نێوەکی بۆ سەر واقیع و هتر. ئەمانە ڕەنجدانێ زۆر و کارگەلێ سەختی دەوێ. دۆزینەوە (جەین) بۆ (تراڤیس) ئاسان بوو بەڵام هەڵاتن لە ژیانی پێشوو و لەگەڵ ئەو ژیانەی هەیبوو بۆی قوڕس بوو.\nکۆتا دیمەنیش کە کوڕ و دایک باوەش بەیەکدا دەکەن، تراڤیس لە دوورەوە تەماشایان دەکات، ئەو شکاوە و ڕووخاوە بەڵام لە کۆتایدا توانی شتێک بە شتێک بکاتەوە و دوو ڕووح لەیەکنزیک بکاتەوە. (ڤیم) بەچەند پرسیارەکەوە بەجێماندەهێلت و کۆتایی بە یەکێک لە جوانترین فیلمەکانی خۆی دەهێنێت.\nئایە ئەمە دووبارە پێکهێنانەوەی خێزانەکێکە\nیانیش تەنیا ئەوەی لەسەر باوکێک بوو کردی و ڕۆشت؟\n"
  },
  {
    "id": 337,
    "p": 337,
    "idPoster": "https://lh3.googleusercontent.com/7IjmUk7IPC9caaZ-PlJEIH5hxlJFU452Gu-HwNnsfmeZsjZEVxpBkTAw57o2iM7PjjWnvx11_pDDWQS_Qx3jnRVwt_cbwe97VF7tV88VRl7eei49INcLlPkyGCzkAPAd1hNwjtAwOw=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "mohamed-sabah",
    "title": "The Platform 2019.",
    "photo": "platform.jpg",
    "writingN": "موحەممەد سەباح",
    "nameF": "چاڵەکە ٢٠١٩",
    "description": "مرۆڤەکان گۆشتی یەکتر دەخۆن.\nفیلمێکی (خەیالی، زانستی، ترسناک)ی ئیسپانییە، لە بەرهەمهێنانی کۆمپانیایی (نێتفلێکس)ـە، لە دەرهێنانی (گالدێر کاستێلۆ) و نووسینی (داڤید داسێلۆ پێدرۆ)یە.\nفیلمەکە باس لە زیندانێک یان چالێک دەکات کە پێکهاتووە لە ٣٣٣ نۆهەم و لە هەر نۆهەمەکدا دوو مرۆڤی لێییە، هەموو ڕۆژێک خواردن لە ژمارە سفرەوە دەستپێدەکات تا دەگاتە خوارەوە لێرەدا ڕەفتار و هەڵسوکەوتەکانی مرۆڤمان بۆ دیار دەبێت بەرامبەر یەکدی کاتێک شەڕی مانەوە و نەمانی ژیانیان دەکەن.\nپێش ماوەیەکە ئەم بابەتەم لای خۆم نووسیبووەوە، وە کاتێک سەیری فیلمی (The Platform) کرد، هەستمکرد لێچوویەکی زۆر هەیە لە نێوان داڕشتنی \nبابەتەکەم و فیلمەکە ئەمەش ئەوە دەگەیەنێت فیلمەکان هیچیان لەخۆیانەوە نایەنەبوون، هەمووی بۆ خوێندنەوەی واقیع، ڕێکخستنەوە و دیارخستنی ژیانی مرۆڤەکان و زەوی دێتە داڕشتنەوە.\nفیلمەکە بە ڕستەیەک دەستپێدەکات ئەویش ئەوەیە کە پیاوە پیرەکە(تریماگاسی) دەڵێت:\nلە ژیاندا سێجۆرە مرۆڤ هەیە:\nیەکەم: ئەوانەی لەسەرەوەن.\nمەبەستی ئەو مرۆڤانەن کە بە مرۆڤێکی باڵا دەبینرێن بێگومان لە ژیانی(سەرمایەداری)یش مرۆڤە-باڵاکان هەر ئەوانەن کە خاوەنی دەستهەڵات و سامانێکی زۆرن.\nدووەم: ئەوانەی لە خوارەوەن.\nمرۆڤەکانی خوار مامناوەند و هەژارەکان، کە تا ژیان پێشدەکەوێت ئەوان زیاتر ستەمیان لێدەکرێت، بەهۆی ئەم سیستەمەوە، وەک چۆن حکوومەت لە چەند کەسێک پێکهاتووە و بەدڵی خۆیان مووچە کەم و زیاد دەکەن.\nسێیەم: ئەوانەن کە دەکەون یان شکستدەهێنن.\nمەبەستی سەرەکی لە جۆری سێیەم ئەوانەن کە گۆڕانگاری درووست دەکەن و سەرکێشی ئەنجامدەدەن بۆ ئەوەی ژیان ڕێکبخەنەوە.\nبابەتەکەی من لێرەوە دەستیپێکرد، کاتێک ژیان ڕاستدەبێتەوە و پڕدەبێت لە مرۆڤی جوان و ڕەوشتبەرز، زۆربەمان پێوویستمان بە سامانێکی زۆر نابێت بۆ ئەوەی ژیانێکی جوانمان هەبێت. \nئەم دێرە ڕێک بەشی سەرەوەی مرۆڤەکانم بەبیردێنتەوە، ئەگەر هات و ئەو مرۆڤانەی لەسەرەوەن جوان ڕەفتاربکەن، بە جوانی و بە سۆزەوە مامەڵە بکەن لەگەڵ ئەوانەیتر، هەروەها ئاقڵانە بجوڵێن لەگەڵ ژیان ئەوە ژیانیش بەم ناشیرینی و ناڕێکییە نابیندرێت. وەک چۆن لە تەواوی فیلمەکە دەبینین بەهۆی چاوچنۆکی ئەوانەی سەرەوە، ئەوانەی خوارەوە سوودمەند نابن و ژیانێکی شەرمەندانە و ناخۆشیان دەبێت.\nژیان هەلێکە و زەوی سوڕانەوەی هەیە، تۆش ڕۆژێک بەریدەکەویت، ڕەنگە ئەمرۆ تۆ هەتبێت بەڵام بەیانی نەتبێ، چاکە بکە بۆ ئەوەی کە بەیانی نەشت بوو ئەوانەی تر یارمەتیت بدەن. \nلە چیرۆکی فیلمەکدا هاتووە، لە کۆی ٣٣٣ نۆهەم هەر مانگە و نۆهەمێکت بەردەکەوێت هەندێکجار نۆهەمی سەرەوە هەندێکجار خوارەوە، ئەمە ئەو ڕاستییەمان بۆ دەخاتەڕوو کە ژیان بەردەوام لە سوڕاندایە و ئێمەش هەر ماوەیەک و خۆمان لە شوێنێک دەبینینەوە، ئەگەر هەمووان بە دادپەروەری و شێوازێکی جوان بژین ئەوە هیچکەس لە ئێمە تووشی سیستەمێکی ناڕێکی ژیان نابێتەوە.\nلە یاسایی کونەکدا یان بەندیخانەکەدا ٣٣٣ نۆهەم هەیە خواردن لە ژمارە سفرەوە دەستپێدەکات بەڵام خواردن تا ١٠٠ نۆهەمی یەکەم دەچێت و تەواو دەبێت ئەمەش لە چاوچنۆکی مرۆڤەکانەوەیە چونکە خواردنەکان دەشێوێنن، خۆی خواردنەکە بەشی هەمووان دەکات بەڵام مرۆڤەکان ئەوەندە بێ بەزەی و دڕندەن، بۆیان گرنگ نییە ئەوانەی دی لە چی دۆزەخێکدا دەژین.\nیاسایەکی دیش هەیە ئەویش هەر ٣٠ ڕۆژ و جارەک شوێنەکانیان ئالوگۆر دەبیت، ئەمەش پێشتر ئاماژەمان پێکردبوو کە هێمایە بۆ سۆڕانەوەی ژیان و ڕۆلگێرانی بەندەکان.\nیاسایەکی دی هەیە پێش ئەوەی بێیتە ئەم شوێنە دەتوانیت شتێک لەگەڵ خۆت بێنیت:\nپیاوێک کتێبی هێنابوو، ڕاستە کتێب هیچ سودێکی وای نییە بۆ ئەم شوێنە بەڵام نیشانەی ئەوەیە دەگەینێت کتێب-خوێنەرەکان هەمیشە بە دەرونێ پاک و ژیانێکی ئارامتر دەژین. وەک چۆن لە کورتەچیرۆکی (گرەو)ی (دیستەڤێسکی)دا هاتووو، پیاوێک هەیە سەرکێشەیەک ئەنجامدەدات و گرەو لەگەڵ پیاوێکی دەوڵەمەند دەکات، دوای ١٥ ساڵ زیندانیکردنی و بەسەربردنی ژیان لەگەڵ کتێبەکان و میوزیک، بە دەرونێ ئارامەوە زیندان بەجێدێڵێت ئەوکاتەی زیندان بەجێدێڵت پیاوە دەوڵەمەندەکە بڕی دوو ملیۆنی دۆڕاند و ئیفلاس بوو بەڵام ئەمەی دیکە هەر وەک چۆن خۆی دەگێڕێتەوە و بەپیاوەکە دەڵێت: تۆ ئازادیت لە من دزی، بەڵام من ژیانم لێت دزی، چونکە ژیانی تۆ بەس پارە بوو، ئەوەی باشتر و جوانتر لە داهاتوودا دەژیت پیاوە بەندکراوەکە بوو نەک پیاوە چاوچنۆکەکە، ڕەنگە کتێبەکان سوودیان هەر ئەمە بێ کە مێشکی ئینسان دەکەنەوە.\nکەسێکیتر چەقۆی هێنابوو، ئەمەش هەبوونی ئەو جۆرە مرۆڤانە دەسەڵمێنێت کە هەمیشە پشت بە کرداری توندڕەوی و ئەنجامدانی هەموو تاوانەکان بۆ مانەوەی خۆیان و بەرژەوەندی خویەکی خۆیانە، نموونەی دەوروپشتمان زۆرە. \nکەسێکی تر پەتی هێنابوو، ئەو مرۆڤانەی هەمیشە دەیانهەوێت بە پشت بەستن بە ئەقڵ و بیرکردنەوەی خۆیان، خۆیان ڕزگاربکەن.\nکەسێکی تر سەگی هێنابوو، لە هەربارودۆخێکدا بێت ژیانکردن و دۆستایەتی کردن لەگەڵ ئاژەڵدا هەبووە، وەک چدن مرۆڤ و مرۆڤ بەردەوام دەبن لە ژیانکردن، بەوجۆرەش مرۆڤ لەگەڵ ئاژەڵەکان بەردەوام دەبێت لە هەموو باروودۆخێکیشدا.\nکەسێکی تریش پارەی هێنابوو: ئەمە چیرۆکی ئەوانە دەگێڕێتەوە کە چۆن پارە خەزن دەکەن لەماڵەوە و هیچ سوودێکی لێ نابەن. ئەم جۆرە ئینسانە دەروونێکی ناخۆشیان هەیە، عەشقی پارە داویەتی لەسەریان و هیچ ئیشی پێناکەن لە کاتێکدا پارە تەنیا وەسیلەیەکە بۆ ژیانکردنی مرۆڤ، خۆی مرۆڤ ئەگەر ژیربێت پارە کۆناکاتەوە بەلکوو زیاتر ئیشی پێدەکات بۆ ئەوەی قازانجی زیاتری پێ بکات، پارە دووگیان نابێت ئەگەر خەزن بکرێت.. \nئەوەی زیاتر سەرنجی منی ڕاکێشا دیمەنی پیاوەکە بوو کە بڕە پارەییەکی لەگەڵ خۆی هێنابوو بەڵام کاتێک کەوتە نۆهەمی خوارەوە و هیچ خواردنی پێنەگەیشت، خۆی و پارەکانی مانەوە بەڵام هیچ سوودی لێنەبینی، لێرەدا ئەوەمان بۆ دەردەکەوێت کاتێک ژیان خواردنی تێدا نامێنێت یان ئەو شتانەی خزمەتی مرۆڤ دەکەن بوونیان نەمێنێت، ئەوە پارە هیچ کەڵکی نامێنێت و تۆ نایەژێنیت چونکە تەنیا پارچە کاغەزێکە."
  },
  {
    "id": 338,
    "p": 338,
    "idPoster": "https://lh3.googleusercontent.com/Guf4dt0qtYCsfDaTgoyylSXcD4ixiNiMA4ACTkoFQjJS-wX_XG1SUaB4Hcgrqe0_icDeqasTB1tjsvJ4xEFBEkY2tDZwWqqkTlpeq_NFxJNYMlWYj_8ciaeuy0DvbPMCuYSelUKbOQ=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "Mystic River 2003",
    "photo": "MysticRiver2003.jpg",
    "writingN": "موحەممەد سەباح",
    "nameF": "ڕووباری نادیار ٢٠٠٣",
    "description": "ڕابردوو و قەدەر هەمیشە بەدوامانەوەیە.\nفیلمێکی (نهێنی/هەستبزوێن)ئەمێریکییە، لە دەرهێنانی مەزنە-دەرهێنەر(کلینت ئیستوود) و ڕۆلگێرانی(شۆن بین، تیم ڕۆبنسن، کیڤن بەیکن)ـە، لە ڕۆمانێکی(دیسن لێهەین)وەرگیرایە بەهەمان ناوەوە.\nچیرۆکی فیلمەکە:\nلە ساڵی ١٩٧٥ لەوکاتەی سێ مناڵ خەریکی یاریکردنن لەسەر شەقام دانەیەک بەناوی (دەیڤ) دەڕفێنڕێت، دوای ٢٥ ساڵ لە هەمان شار (لۆس ئەنجلس) هەر سێ مناڵ گەورە دەبن و لە ژیانی گەورەیی خۆیاندا دەژین، ڕۆژێک لە ڕۆژان تووشی ڕووداوێکی سەیردەبن کە هەرسێکیان بەیەکەوە دەبەستێتەوە.\nئەم فیلمە بەچەند قوناغێک تێدەپەڕێت و چەند باسێکی گرنگ بەخۆیەوەدەگرێت، گرنگترینیان (شەڕ و ئاشتی، توڵە و بەرگەکردن، قەدەر، هاوڕێیەتی، ئازار و لەدەستدان) و بە وردی تیشکدەخاتە سەر ژیانی سێ کەس.\nلەسەرەتای فیلمەکە دەبینین کە سێ منداڵ خەریکی یارین ئەوانیش (دەیڤ، جەیمی، شۆن)ـە، لەناکاو ئۆتۆمۆبیلێک لەتەکەیاندا دەچەقێت، دوو پیاوی تێدایە یەکییان وەک پۆلیس و ئەوەی تر وەک پیاوی ئاینی خۆیان دەناسێنن، دواتر دەتوانن (دەیڤ) بگرن و بیبەن تا دەستدرێژی بکەنە سەر مناڵەکە. ئەمە یەکەم ناخۆشی و کارەسات و زوڵمییە کە ژیان تووشی کەسێک دەکات، بەوپێیەی منداڵەکان تێگەیشتنییان کەمترە و کەمتر درک بە شتەکان دەکەن، لەوانەیە مەترسییەکی ئەوتۆی لە داهاتووی ژیانی (دەیڤ)دا نەبێت، دوای چوار ڕۆژ لە دەستبەسەرکردنی (دەیڤ) دەتوانێت ڕابکات و خۆی لەو نامرۆڤانە ڕزگاربکات، ئەو دوای ئەم دەستدرێژییە دڵخۆشە کە ڕزگاری بووە بەڵام نازانێت کە ئەمە دەبێتە هۆکاری ئەوەی تاهەتای بە نەگبەتی بژیت، چونکە کارەساتی لەمشێوەیە مرۆڤ بە دەرونێکی نەخۆشەوە بۆ هەمیشە دەهڵێتەوە، ئینسان هەر چی کارەساتێک بەسەری بێت ئەوە وەک برینێکی هەتاهەتایی جەستەی لە دەروونیدا دەمێنێتەوە. بەهەمان شێوەی (دەیڤ) دوومنداڵەکەی دیش بەردەوام لە جێپرسیار و ترسدا دەمێننەوە بەڵام بەشێوەیەکی کەمتر لە (دەیڤ).\nفیلمەکە تێدەپەڕێت و لە دوای ٢٥ ساڵ بەسەر ئەمڕووداوە ساغدەبێتەوە، منداڵەکان لەبیریانکردووە کە چی بەسەریان هات و لەم نێوەندەشدا زۆر شتی دیان بەسەر هات و تا ڕادەیەک ژیانیان جێگیربوو، بەڵام یاسایی سرووشتی ژیان بەمجۆرەیە، هیچ کەرەنتی بە مرۆڤ نادات و دەکرێت لە هەر ساتێکدا بەسەریدا بشکێتەوە.\nئێستا (جەیمی) کچێکی ١٩ ساڵی هەیە، مارکێت و دەستەیەکی چەتەیش هەیە، هەروەها (دەیڤ) دراوسێی (جەیمی)یە و هاوسەرگیری پێکهێناوە و هەر لەودەوروبەرە دەژیت، ئەمما (شۆن) ئێستا پۆلیس و لێکۆلەرە وە هاوڕێیەتیش ماوە لەگەڵ ئەمدوانەیە هەروەها ژن و منداڵەکەی لێ دوورکەوتنەوەتەوە و ژیان بە کێشەکانیشەوە ئاسای دەڕوات تا ئەو کاتەی (کەیت) کچەکەی (جەیمی) دەکوژرێت و دووبارە کێشەکان سەرهەڵدەداتەوە.\nهەندێ جار هێزی مرۆڤ لەو کاتەدا بەدیاردەکەوێت کە نەخۆشی و کارەساتێکی نەخۆشی بەسەری دێت، ئەوکاتەی دەتوانێت بەرگەبگرێت و شتەکان بەرەو باشی ببات، هەندێ مرۆڤ هەیە ئەزموونی کەمترە و دلیشی زەعیف و زیاتر عاتفییە بەرگەی ئازار ناگرێت یان باری تەندرووستی تێکدەچێ یانیش شتی هەڵەدەکات و خۆی بەجۆرێک بەتاڵدەکاتەوە، (جەیمی) کە کچەکەی لەدەستدا نەیتوانی بەرگەی ئازارچەشتنەکە بگرێت و ئاقڵانە لەگەڵ ڕووداوەکان بڕوات، ملی دا بەر زبر و هێز بەوهۆیەی دەستەی چەتەی هەبوو کارەکانی وێرانترکرد.\nتا چەند پێوویستە بەرگە بگرین کاتێک کەسێک غەدرمان لێدەکات و کارەساتێکمان بەسەردێنێت؟ پێوویستە یەکسەر تۆڵە بسەنینەوە یانیش تا کۆتایی خاڵی بەرگەگرتن بەرگە بگرین؟ بێگومان ئینسان کە بتوانێ بەرگەی مردنی ئازیزێکی بگرێت، دەتوانێت بەرگەی زۆرشتی دیش بگرێت، دوای کارەسات هەمیشە پێوویستە قوڵتر بیرکەینەوە چونکە ئەوکات مرۆڤ لەژێر فشاری دەروونییە و ڕەنگە بریارێک بدات دوای لێی پەشیمان بێتەوە.\nپۆلیس و حکومەت و بنکە-سەربازییەکان هەر بۆ ئەوە دانراون تا مافی تۆ نەفەوتێ. گەندەڵ و گەندەڵکاری و ستەم لە نێو پۆلیس و حکوومەتەکاندا هەیە بەڵام تا ڕادەیەک بە کاری خۆیان هەڵدەستن، کە کچی (جەیمی) کوژرا بێگوومان تاونبار دەتوانرا بدۆزرێتەوە، جا باشتر دەبوو پیاوەکە زیاتر چاوەڕێ بووایە، بۆ ئەوەی تووشی هەڵەنەبووایتەووە.\nمرۆڤ بۆچی دەبێت ئەوەندە دڕەندە بێت،\nکاتێک تۆ وەک بەرامبەر ڕەفتارت و ئیهانەیت کرد ئەمە ئەوە دەسەڵمێنێت کە تۆش دڕەندە و نامرۆڤیت، (جەیمی) کاتێک بەوەی زانی کچەکەی کوژراوە هەر زۆریش دڵنیابوو لەوەی کە خۆی توڵەی بۆ دەسێنتەوە و ئێمە هەموومان درکمان بەوەکرد، چونکە ئینسان بەوە زیاتر ئارامدەبێتەوە، پێی وایە بەڵام بیرکردنەوەیەکی هەڵەیە چونکە مرۆڤ هەمیشە لەگۆراندایە و هەروەها هەموو تاوانێکیش حالەتی تایبەتی خۆی هەیە ڕەنگە ئەنقەست نەبووبێ و شتەکە واڕێکەوتتبێ.\nلە نێوان سێ پیاو و ساڵانێکی زۆردا، ڕابردوو و قەدەر هەمیشە خۆیان دەنوێننەوە، ئەمە ژیانی هەموو کەسێکە وە هەمیشە لە ڕۆزگار و ڕۆژانەدا خۆی دووبارە دەکاتەوە.\nلە کۆتایشدا کە (جەیمی) کۆتایی بە (دەیڤ) دەهێنێت\nژنی (دەیڤ) بەبێچاری دەمێنێتەوە، هەروەها (جەیمی و هاوسەرەکەی) باوەش بۆ ژیانی داهاتوو دەکەنەوە، (شۆن و خێزانەکەی) دەگەڕێنەوە بۆ لای یەکتر و داهاتووش بە کراوەی بەجێدەمێنێت وەک داهاتووی هەموو مرۆڤەکانی تر.\nئەمە تێگەیشتنی من بوو بۆ فیلمەکە ڕەنگە ڕووداووگەلی تر و بابەتی تر هەبن پەیوەندییان بە فیلمەکەوە هەبێت چونکە سینەما کراوەیە و بینەریش شتی نوێ لێ بەدی دەکات بەڵام پەیام و بیرۆکەی گشتی فیلمەکە لەسەر ئەم چەقەدا دەخولێتەوە."
  },
  {
    "id": 339,
    "p": 339,
    "idPoster": "https://lh3.googleusercontent.com/Y1CBTYyyIvUC-vHneJx3ONpL6Nk3TfOi7Aq_nZAe9ffdi13JngMxk93ah4FmAC7zg4_ShNr59Oqpip9_VubpnfBZyZSUQU_5ncPSKlZVFF1mniygei4Ew82i1psHGOBXsTuFrDwtOg=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "The Edge of Seventeen 2016",
    "photo": "TheEdgeofSeventeen2016.jpg",
    "writingN": "موحەممەد سەباح",
    "nameF": "دەوروبەری هەڤدە ساڵی ٢٠١٦",
    "description": "لە دەورووبەری ١٧ ساڵی، پێوویستە ئینسان زیاتر تێبگات.\nفیلمێکی(کۆمێدی/درامی)ئەمێریکییە، لە دەرهێنان و نووسینی( کێلی فریمەن کرێیگ)ـە.\nلە ڕۆلگێرانی:\nهێڵی ستانفیلد بە کارێکتەری نەیدین فرانکلین\nبلەیک جینەر بە کارێکتەری دارین فرانکلین \nکێرا سوێدجێک بە کارێکتەری مۆنا فرانکلن\nهێلی لۆ ڕیچاردسن بە کارێکتەری کریستا \nهیدن سیتۆ بە کارێکتەری ئیرەن کێیم\nودی هێرلسن بە کارێکتەری ماکس بێرنەر\nفیلمەکە باس لە کچە گەنجێک دەکات بەناوی (نەیدین فرانکلین) کە تەمەنی تازەی گەیشتووە بە ١٧ ساڵ بەڵام هێشتا لە نێو هەندێ هزری پوچییەتی ژیان و دژە کۆمەڵگا ژیانی خۆی دەگوزەرێنێت.\nئەم فیلمە بە گشتی تیشک دەخاتە سەر کچێکی هەڤدە ساڵان کە ناتوانێت لەگەڵ دەورووبەر و ژیان ڕابێت، وەکو هەندێک لە گەنجانی ئێستای ئێمە، هەروەها باس لە دەورووبەرەکەی دەکات کە چۆن ژیانیان لەگەڵ بەش دەکەن.\nهەر لەسەرەتاوە دیارە کە (نەیدین) تێکەڵییەکی زیاتری هەبووە لەگەڵ باوکی وەک لەوەی لەگەڵ لە براکەی (دارین) و دایکی (مۆنا) ە هەبێت. کاتێک تەمەنی سیانزە ساڵ بووە باوکی مردووە و ئەویش زیاتر هەستی بە تەنیایکردووە. ئەم جۆرە پەیوەندییە خێزانییانە باوە و دەتوانم بڵێم لە تەواوی جیهان بەمشێوەیە، زۆربەی مرۆڤەکان لە نێو خێزانەکەیدا زیاتر کەسێک بۆی نزیکە لە ئەوانەی دکە، ئینجا یان باوک، دایک، برا یان خوشکێکە. زۆر بەدەگمەنی هەیە خێزانێک پێکەوە وەکوو یەک تێکەڵ یەکتر بن و بتوانن نهێنی و کێشەکانی خۆیان بۆ یەک بدرکێنن. \nئەم کچە جگە لەوەی لە تەنیایدا ژیانی دەگوزەرێت تۆشی ڕەشبینی و غەمگینیش بووە، ئێستا بە نموونە زۆر کەسمان هەیە تەنیا و گۆشەگیرە بەڵام دەتوانێت دڵخۆش بێت و ئەو شتانە بکات کە خۆی پێیان خۆشە. بەڵام دۆخی ئەمە جیایە هەم تەنیا و هەم گوێگر نییە و لەگەڵ ئەوشدا غەمگینە، ئەو تێنەگەیشتنەی هەیەتی بەتەواوی ئەوی دابڕاندووە لە کۆمەڵگا و ژیانی دەورووبەر.\nکچەکە هەمیشە هەوڵدەدات تێکەڵی مرۆڤ و ژیان ببێت، یانی ویست و حەزی تێکەڵبوونی هەیە بەڵام هیچ ڕێگایەک نییە بۆ ئەوەی ژیانی ئاسایی بێتەوە لە سەرەتا وادەردەکەوێ بەڵام لە کۆتایی توانی بەجۆرێک لە جۆران خۆی ڕزگاربکات.\nئەو مرۆڤانەی گۆشەگیرن زیاتر خۆیان خۆشدەوێ لەوانەی ئاسایی دەژین، ئەوان لەبەر ئەوە یاخین و دوورە خەڵکن چونکە ژیان ئەوەیان پێنادات کە خۆیان دەیانهەوێ. \nوا بیرمەکەنەوە ئەوان هیچیان ناوێ و خۆیان بەلاوە گرنگ نییە بەلکوو بە پێچەوانەوە بیری لێبکەنەوە، ئەوان تەنیا ئەوەیان دەوێ کە خۆیان حەزی پێدەکەن بەڵام ئیتر ژیانە و ڕێگاییان پێ نادات.\nلە دیمەنێکدا دەبینین(مامۆستا بیرنەر) کە هەمیشە گوێگرەکی باشی (نەیدین) بووە، پێی دەڵێت« ڕەنگە هیچکەسێک تۆی بەدڵ نەبێت» لەماوەی چەند چرکەیەک کاردانەوەی (نەیدین) دەبینن چۆنە و چۆن دەیهەوێت گۆرانگاری لە خۆیدا درووست بکات بۆ ئەوەی ئەوانەی دیکە ئەویان بەدڵ بێت، ئەم کاردانەوەیە ئەوەمان بۆ دەردەخات کە مرۆڤ چەند پشت لە دونیاش بکات هێشتا شتانێک هەن ئەو پەیوەست بکەن بە ژیانەوە.\nپەیوەندی هاوڕێیەتی(نەیدین و کریستا) دژ بە پەیوەندی ئەوینی نێوان(کریستا و دارین)\n(کریستا) تاکە هاوڕێی (نەیدین)بوو، کێشەی هەموو هەرزەکارێک ئەوەیە لە دیدی تایبەتی خۆیەوە سەیری پەیوەندییەکان دەکات. ئەو نایهەوێ هاوڕێی سەیری خوشکی یان برای بکات و پەیوەندی لەگەڵ هەبێت. \n(دارین)یش تاکە برای (نەیدین)بوو، ئەو لە شوێنی باوکی، سەرۆک خێزانی ماڵەکەی بوو، یانی دەبووایە هەمیشە چاوی لە (دارین)بووایە، بەڵام ڕۆشت و پەیوەندی خۆشەویستی لەگەڵ (کریستا)بەست، کە نزیکترین هاوڕێی (نەیدین)ـە، ئەمە لە ئەقڵی هەرزەکار و کەسێکی غەمگیندا، خیانەتێکی گەورەیە، ئازیزترین هاوڕێت بچێ لە دواتەوە پەیوەندی لەگەڵ برا یان خوشکت ببەستێتەوە. لە نێو گۆمەلگایی ئێمەشدا هەر بە عەیبە سەیردەکرێت، وەک وتم لەوانەیە شتەکە ئاسایی بێت و هیچ نەبێ، بەڵام لە دیدی تایبەتییەوە هەمیشە بە خیانەت هەژماردەکرێت، هەروەها وەک غیرەکردنێکیش لێدێتەوە چونکە ئەو نایهەوێ کەسێکی دی خۆشبوێ چ بگات بە خزمێکی کەسەکە!\nئەوینی هەرزەکاری \nبەهۆی پەیوەندییە کراوەکەی زیاتری کۆمەلگای ئەمریکا و ئەوڕووپا هەروەها ئێستای ئێمەش، گەنجەکان لەتەمەنی کەمتر دەکەونە نێو ئەوینەوە بەڵام هیچکات لە خۆیان ناپرسن بۆچی لەم تەمەنە پێوویستە من ئەوە بکەم؟ \nئەوان بەس دەیانهەوێ بۆشاییەکانی خۆیان پڕبکەنەوە، بۆیان گرنگ نییە کە کێ کەسە ڕاستەکەیە و کەی کاتە گونجاوەکەیە، ئەوان تا زووە دەیانهەوێ پێیدا تێپەڕن و ئەمەش تاقی بکەنەوە، تەنانەت ئەگەر نکۆلیش لێ بکەن هەمیشە مرۆڤ حەزی بە تێکەڵبوون هەیە، خۆیان پێ ناگیرێت و پەیوەندی دەبەستنەوە.\nبە نموونە (نەیدین) بەبینینی کوڕێک دواتر گەڕان بەدوای کتومت ویستی پەیوەندی لەگەڵی درووستبکات لەکاتێدا تەمەنی ١٧ ساڵە و هێشتا باش دەربارەی کوڕەکە نازانێت، ویستی زووەکی مرۆڤ، مرۆڤ هەڵدەخەلتێنێ. وەکچۆن (نەیدین) بەبێ تێگەیشتنی زیاتر دەربارەی ژیان ڕۆشت و لە نێوان(نیک و ئێرین)کەووتە خۆشەویستییەوە بەڵام پێش ئەوەی (ئیرین) فریایی بکەوێ بەهەڵە کەوتە نێو تەڵەی(نیک)ەوە و (نیک) ئەوی بەکاریهێنا، لێرەش بۆمان دەرکەوت کەسە هەڵەکە بەهۆی پەلەپەلەی (نەیدین)ەوە بووە کە هاتە نێو ژیانی.\nلەلایەکی دیکەوەش باشترین ڕێگا بۆ مرۆڤێکی غەمبار و گۆشەگیر گرێدان و پەیوەندی بەستنەوەیە لەگەڵ هاوەڵێک کە هەمیشە لایبێت، (ئیرین) بەدڵ (نەیدین)ی خۆشدەویست و لە کۆتای فیلمەکەش دەبینین بە فەرمی و لەبەرامبەر هەمووان خۆشەویستی خۆیان بۆ ئەوانەی دی ئاشکەرا دەکەن. هۆکاری هەڵبژاردنی (ئیرین)ئەوە بوو کە زانی بەدڵ خۆشیدەوێت و کەسێکی خراپ نییە وەک (نیک) ڕازی بووپێی. \n(نەیدین) ئێستا کەسێکی کۆمەڵایەتییەوە و ژیانیش بۆی ئاسایی بووتەوە، دەورووبەری ١٧ ساڵیش خۆشترین ساڵەکانییەتی چونکە ئێستا زیاتر تێدەگات."
  },
  {
    "id": 340,
    "p": 340,
    "idPoster": "https://lh3.googleusercontent.com/zgUZqttcHjWcIhWDLjIakWepw3F79SnH56UXMUhJn8fWj2LjRqj9FZc7YXhx23n9L6lT6L13NLkXRmJf5K2lUe-1tgal9rgnmO-DrBnU-FNmPjOdBTbQKrD4dBHHf5s1hVZ_8jBdiQ=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "Still Alice 2014",
    "photo": "StillAlice2014.jpg",
    "writingN": "موحەممەد سەباح",
    "nameF": "هەر ئەلێس ٢٠١٤",
    "description": "چیڕۆکی ئەلێس و نەخۆشیەکەی\nفیلمێکی ئەمێریکییە، بە ژانەری (درامی) پۆلین کراوە، لە دەرهێنانی (ڕیچارد گلەیتزەر و واش وێستمۆڕلاند) و نواندنی هەر یەکە لە (جۆلیان مۆری، ئەڵیک باڵدۆن، کریستین ستیوارت)ـە، ئەم فیلمە لە ڕۆمانێکی نووسەر (لیسا جینۆڤا) وەرگیراوە کە لە ساڵی ٢٠٠٧ نووسیوویەتی. فیلمەکە ماوەی (١ کاتژمێر و ٤٠ خولەک)ـە، لە سایتی(IMDB) نمرەی(٧.٥/١٠) وەرگرتووە و لە سایتی تومەتیو (٪٨٥) پێدراوە. \nچیرۆکی فیلمەکە باس لە مامۆستایەکی زمانزانی بەتەمەن دەکات، لە کاتێکدا لە پلەی سەرکەوتن و ناوبانگیدایە بەڵام تووشی نەخۆشی (زەهایمەر) دەبێت و پێوویستە لەسەری شەڕ لەسەر ئەم نەخۆشییە بکات. \nلێرەوە بە سپۆیڵەوە باسی فیلمەکە دەکرێت، بۆیە خوێنەری ئازیز ئاگەداربەوە، ئەگەر فیلمەکەت نەبینووە ئەوە سەیری بکە ئینجا تەواو کاری ئەم نووسینەم بخوێنەوە. \nلە سەرەتاوە (ئەلێس هۆڵان) بە دڵخۆشییەوە دەبینرێ، خەریکە یادی (٥٠) ساڵەی دەکرێت، لەگەڵ خێزانە یەکگرتوو و دڵخۆشەکەی. ئەو ژنی (جۆن هۆڵاند)ـە، یەکێک لە قۆزترین و ژیرترین ئەو پیاوەی لە ژیانیدا ناسیوویەتی. خاوەنی دوو کچی گەنج و جوان و کوڕێکی بێ وێنەیە. کچە گەورەکەی پارێزەرە و مێردێکی جوان و سەرکەوتووی بۆخۆی دۆزیتەوە، ڕەنگە دوور بێ لە خێزانەکەی بەڵام ئەو بۆ هەمیشە گرێدراوە بە خێزانەکەی، کچە بچووکەکەی (لێدیا هۆڵاند) کە (کریستین ستیوارت) ڕۆڵی ئەم کارێکتەرە دەگێرێ، ئەویش نواندنکارێکی سەرکەوتووە و خەون بە نواندکارییەوە دەبینێت، تاقە کوڕەکەیش (تۆم) دکتۆرێکی بەهێز و ژیری لێدەرچووە. هەموو شتێک لە دەووربەری بەباشی دەڕۆن. هەموو ڕۆژێک وەرزشی خۆی دەکات و ئایسکریمی دڵخوازی خۆی دەخوات و هیچ کێشەیەکی نییە. بەڵام لەناکاودا تووشی لە بیرچوونەوەی وشەکان دەبێتەوە و ئەمنەخۆشییە تیایدا پەرە دەسەنێ، ڕۆژ بە ڕۆژ شتەکان لە باشەوە بەرەو خراپ دەچن، ئەمە ڕێک تەعبیر لە ژیانی خێزانێک دەکات کە نەخۆشێکی درێژخایەن هەیە و بە نائارامییەوە ژیان دەگوزەرێنن. ڕۆڵی خێزان دەبێت چی(مێرد یان منداڵ، خوشک یان باوک و برا)یە، دەبێت وریاتر و بەئارامتر بن بەرامبەر نەخۆشەکەیان، ئێمە ئەوە دەزانین نەخۆشی نەخۆشی بۆ ژیانت دێنێت و لەلاییان دەرونییە نا ئارامت دەکات، بەڵام دەبێت لەوەش تێبگەین خێزان و ژیان چییە و خزمەتکردنی خێزان چییە! ڕەنگە لە شوێنی ئەو تۆ نەخۆشبوویتایە، بەمەش ئەو لە خزمەتی تۆ دەبوو بۆیە دەبێت هەمیشە بێلایانە سەیری ئەندامی خێزان بکرێت هەر وەک چۆن مێرد و منداڵەکانی (ئەلێس) بەرگەی نەخۆشییەکەیان گرت (بەڵێ ئەگەر ئەندامێ خێزانەکەت نەخۆشی هەبێت واتا تۆش نەخۆشیت).\nهەر وەک (ئەلێس) چەندەها دی هەن لە نەخۆشییەوە ژیانیان کۆتایی پێهاتووە بەڵام مرۆڤ چۆن بەهێزە، بەم شێوەیەش لاوازی تیایە تا تووشی نەخۆشی و مردنیش بێتەوە. چۆن چاوڕێی سەرکەوتن دەکەین بەمجۆرەش پێوویستە چاوەڕێی کەوتن بکەین. پێوویستە هەمیشە مرۆڤ بەبیری خۆی بێنێتەوە کە لە بەرامبەر پەروەردگار و خالق بچووک و لاوازە، ئەگەر لەبەر ئەویش نەبێ لەبەر مرۆڤایەتی و خاتری خود چاکەکار و بەخشەری باش بێت. \nپەیامی فیلمەکە تیشکی خستبووە سەر خۆراگری و ئەدەب نواندن بەرامبەر نەخۆشەکان و نواندنی مرۆڤایەتی لە سینەی مرۆڤدا، لەلایەکیدیش تیشکی خستبووە سەر ئەو ژیانەی نەخۆشێک پێیدا تێدەپەرێت. \nدەرهێنەر فیلمەکەی جوان دەستپێکرد و جوانیش کۆتایی پێهێنا، سینەما-فۆتۆگرافی لە پلەیەکی باشدا بوو، ئەوەی زیاتر لە فیلمەکە سەرنجڕاکێش بوو، ڕۆلگێرانەکەی (جۆلیان مۆری) بوو، توانی هەموو ناڕەحەتییەکانی کەسێکی نەخۆش بەرجەستە بکات. (جۆلیان) بەم ڕۆلە توانی خەڵاتی باشترین ڕۆلگێری ساڵی خەڵاتەکانی ئۆسکار بەدەستبهێنێت، دەشتوانی بڵێین بەبێ هیچ ڕکابەری و هەژمارکردنی ڕۆلەکانی دی خۆی شایستەی ئەمخەڵاتە بوو."
  },
  {
    "id": 341,
    "p": 341,
    "idPoster": "https://lh3.googleusercontent.com/zx74cWx0i1K7nWRAQFbOMYnVtJaMYIajyXBMO9YTHbPl3Z7vWNjNYeRGHm8X8sHHo33dwvWt68udqCAB8ODUdX0VOEDhSC2IRaIRE5ZVvtjxMtXEWQIhk-3zVczoDwcKXH6Y-BCd7w=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "The Way Back 2020",
    "photo": "TheWayBack2020.jpg",
    "writingN": "موحەممەد سەباح",
    "nameF": "ڕێگای گەڕانەوە ٢٠٢٠",
    "description": "هەمیشە ڕێگایەک بۆ گەڕانەوە هەیە.\nفيلمێکی(درامی، وەرزشی) ئەمێریکییە، لە دەرهێنانی(کیڤن ئۆ کۆرنەر) و نووسینی (کیڤن و ئینگلێزبی)، وە ڕۆلگێرانی (بن ئەفلێک)ـە.\nفیلمەکە چیرۆکی پیاوێک دەگێرێتەوە تووشی خەمۆکی و هۆگری ماددە کحولییەکان بووەتەوە، ڕۆژێکییان بەڕێوبەری قوتابخانەی (بیشوب هەیس)ی کاثوولییکییەکان پەیوەندی پێوە دەکات بۆ ئەوەی ببێتە ڕاهێنەری تیپی باسەکەی قوتابخانەکە، ئەویش پێوویستە بڕیارێک بدات و بجەنگێ بۆ ژیانی داهاتووی خۆی.\nفیلمێکی سادە و بەچێژە، لەو جۆرە فیلمانەیە کە پێوویستی بە هزرکردنی قوڵ نییە و چێژ لە ساتەکانی دەبینیت. \nفیلمەکە تێکەڵێکە لە ژیانی ڕاستەقینەی پێشوتری ئەکتەری سەرەکی فیلمەکە (بن ئەفلێک) و چیرۆک نووسینەوەی (کیڤن و ئینگلزبی).\nنواندنی(بن ئەفلێک) زۆر باشبوو و بە درێژایی فیلمەکە وا هەستدەکەیت ئەمە گرتەیەکی ڕاستەقینە و گێرانەوەی چیرۆکی پیاوێکە ئەوەندە بە جوانی تەعبیری لە کارێکتەرەکە کردووە. بێگوومان ئەمەش پەیوەندی بە ژیانی ڕابردووی خۆی هەیە، ئەکتەر ئەگەر ئەزمونی شتێکی پێشووتری هەبێت ئەوە ڕۆلەکەی جوانتر دەنوێنێت.\nبا بێنەوە سەر باسی فیلمەکەمان، بەدرێژایی فیلمەکە دەبینین تەنیا چیرۆکی یەک کەسمان پیشاندەدات، ئەویش چیرۆکی (جاک گانەنگهام)ـە، کارێکتەرەکانی دی درووستکراون تا بتوانن بیرۆکە و ئازارەکانی ئەم پیاوە بە بینەر بگەیەنێن. \nئاڵوودەبن: \n(جاک) وەک هەر کەسێکی تر تووشبوو بە ئاڵوودەی، ڕوتینی ژیانی لە باروودۆخێکی خراپدایە و دەیهەوێت بگەڕێتەوە بۆ باروودۆخی ئاسایی خۆی. لە ڕاستیدا هەموو تووشبووەک حەزدەکات ژیانی ئاسایی بێتەوە بەڵام کەس لە باروودۆخی ئاڵودەبوویەک تێناگات هەتا خۆی ئاڵوودە نەبێت، ئەمە بۆ هەموو جۆرەکانیش درووستە، کەسێکی ئاڵوودەبوو بە ماددەی هۆشبەر یانیش ماددەی کحول وەک (جاک) یان کەسێک ئاڵوودەی جگەرەیە و هتر بێتەوە. گەڕانەوەی سەختە چونکە ئەوان ئاڵوودەن بەڵام ئەوەی ئومێدبەخشەرە ئەوەیە کە ئەگەرێک هەیە بۆ گەڕانەوە وەک چۆن ژیانی (بن ئەفلیک) لەم ژیانە پیسەدا ئاساییانە گەڕاوەتەوە، ئێستا ژیانێکی باشی هەیە و بەخودی خۆی هاتووە ئازار و سەختی خۆی پیشانی هەموو کەسێک بدات، تا هەمووان ئاگادار ببنەوە.\nهاوشێوەی (تۆم هاردی) کە لە نێو زبڵدانەکانی بڕیتانیابوو، بەڵام ئێستا ئەستێرەیەکە لە نێو هۆلیوودی ئەمریکا. هاوشێوەی گەنجە ئیرانییەکە کە بەهۆی ئاڵوودەبوونەوە خێزانەکەی وێرانکردبوو، ئەویش لە کۆتایدا بوو بە سەرۆک خێزان، ڕزگارکەر و بە خێوکەری خێزانەکەی. گاڤن لێرەدا هەوڵدەدات بە گێرانەی چیرۆکی (جاک) بۆمان دیاربخات کە مرۆڤ توانایی گەڕانەوە و هەموو شتێکی هەیە.\nجیهانە تایبەتەکەی ئاڵوودەبووەکان:\nشتێکی تر سەرنجی منی ڕاکێشا ئەویش ئەو بێدەنگییەی کە لە دەرەوە و ئەو ئاگر و قیژەیەی لە ناوەوەی (جاک)دا هەبوو، ئاڵوودەبووەکان ژیانێکی تایبەت بە خۆیان هەیە و هەمیشە لە گۆشەیەکی تری ئەم جیهانەن تەنیا ئازارێک هەیانبێ بۆ خودی خۆیانە.\nلە ڕەشبینیدا چۆن ژیان ڕێکدەخەیتەوە؟\nهەمیشە ئەو پرسیارەم لێدەکەن تۆ چۆن دەتوانی لە نێو کۆمەلگایەک کە زۆربەی شتەکان بەرەو وێرانبوون دەڕوات و هەموو شتێکی دژ بە تۆن هێشتاش بە گەشبینیەوە بژیت، ئەمە لە کاتێکدا من ژیانم خاوێنترە لە ئەوانەی تووشبوون، من دەتوانم باشتر بیربکەمەوە و ئەوان بەهۆی ئەو گوژارەی لەسەریانە توانای بیرکردنەوەییان نییە، بەڵام بۆ هەردوو حالەت، باشترین بیانۆ بۆ ڕزگاربوون لە ڕەشبینی ئەوەیە کە لە نێو ڕەشبینیدا هیچ ئەگەرێکی باشبوون نییە! بەڵام ئەگەر گەشبین بیت و لەگەڵیشدا هەوڵبدەیت ئەوە ئەگەرێک هەیە شتەکان باشتر بن. دەزانین ژیان خۆی ڕەشە بەڵام هەوڵدانی تۆ سپی دەکاتەوە. لێرەشدا جاک کە لە ڕێگایی گەرانەوەی خۆیەتی پێوویستە زۆر هەوڵبدات تا بەباشی بگەڕێتەوە، ئەگەر هەڵەیەک ڕووبدات وێراندەبێتەوە، لە فیلمەکەشدا چەنجارێک (جاک) کە شتەکان باش نەدەڕۆشتن پەنایی دەبردەوە بەر خواردنەوە، بەڵام توانی زاڵبێتەوە، ئەوە دەزانین کە سەختە بۆ مرۆڤ بەڵام مانایی سەختی ئەوەیە کە زۆر زۆر هەوڵبدەیت.\nورەبەخشین:\nکاتێک یاری تۆپی پێ دەکەم هەموو هەوڵێک دەدەم باشترین ئەنجامبدەم، چونکە من کەسێکی هەستیاریم و لە هەر کوێیەک بم دەمهەوێ باشترین بم! بەڵام کاتێک یارییەکی بەهێزە و دەوربەری یارییەکە پڕیەتی لە هاندەر، وە هانمان دەدەن، ئەوە هەموو شتێک دەگۆرێت و باشترین ئەنجامدەدەم. ئەو کات تێدەگەم کە هاندانی ئەوانەی دی باشترینێکی دی بۆ باشترینەکان درووست دەکات، بەواتایی ئەوەی دێ کە هاندان هەمیشە مرۆڤ بەرەو پێشەوە دەبات و هۆکارێکی باشە بۆ سەرکەوتنی مرۆڤ. بەڵێ ورەبەخشین، هاندان و متمانە پێکردن هەمیشە ڕێگاکان ئاسانتر دەکەنەوە. یەکەمین و گرنگترین ئاسانکاریش بۆ (جاک) بۆندی بەڕێوبەرەکەی بوو تا خۆی و ژیانی خۆی بگوڕێت، بە متمانە پێکردنی قوتابیانیش بیرۆکە و خەیالاتی (جاک) بەرامبەر ژیان و خۆیشی بۆ باشتر دەگۆڕان.\n- فیلمێکی وەرزشی\nسینەما هاوشێوەی ژیانە و هەموو شتێکە، لە ژیاندا کە وەرزش هەبوو پێوویستە لە نێو سینەماشدا بوونی هەبێت. ئێستا فیلمگەلێ باشی وەرزیشمان هەیە کە شوێنی خۆی گرتووتەوە، لە هەموو سینەماکانی جیهان(هۆلیوود، بۆڵیوود، ئەوڕپی، ئێرانی، هتر). دەرهێنەری فیلمەکەش ویستوویەتی وەرزش و باروودخی کەسێک لەگەڵ یەک بئالێنێت و شتێکی جوان دەربخات، زۆر چیرۆکی دی هاوشێوەی ئەمە هەیە، بۆیە هەلبژرادەیەکی مەنتقی و باشی هەلبژاردووە.\nلە فیلمەکدا ئەم شتانە هەستی پێدەکەین، بە کۆتایی هاتنی فیلمەکەش تێدەگەین، ئەوانەی دەیانهەوێت وەک (جاک) بگەڕێنەوە پیوویستە:\n١- ڕووبەڕووی ئازارەکانییان ببنەوە.\n٢- ڕازی بن بەو ڕابردووەی کە هەیانبوو.\n٣- هەمیشە بگەڕێنەوە لای خودی خۆیان.\n٤- خۆیان بگونجێنن لەگەڵ دەورووبەر.\n"
  },
  {
    "id": 342,
    "p": 342,
    "idPoster": "https://lh3.googleusercontent.com/7h39Jw10nti-M1y0JYrNvz5ASPAbfBPrNg6ZyDCZOt-s8eOf4VaHfnmYtjK62mzXRRTTuRE8kcGki8TsqVQu6QvoFc3az6lfJnD46tLUDEd6sviWt8SR_5G-yUZwVF33IMILDR0SPw=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "mohamed-sabah",
    "title": "Million Dollar Baby 2004",
    "photo": "MillionDollarBaby2004.jpg",
    "writingN": "موحەممەد سەباح",
    "nameF": "کچی ملیۆن دۆلاری ٢٠٠٤",
    "description": "قوربانیدان لە پیناو خەونێک.\nفیلمێکی (وەرزشی/درامی) ئەمێریکییە، لە دەرهێنانی (کلینت ئێستوود) و ڕۆلگێرانی (کیلنت ئێستوود، مۆرگان فریمان، هێلاری سوانک)ـە.\nچیرۆکی فیلمەکە:\nفیلمەکە چیرۆکی یەکێک لە ڕاهێنەری بە ئەزموونی بۆکسێن دەگێرێتەوە کاتێک سەرپەرشتیاری کچێک دەگرێتە ئەستۆ بۆ ئەوەی ڕاهێنانی پێ بکات و لەگەڵیدا بجەنگێت لە پاڵاوانەتییە جیهانییەکان، وە لە کورتە چیرۆکەکەی(ئێف ئێکس توول)ـەوە وەرگیراوە.\nکلینت ئیستوود\nکاتێک «کلینت ئێستوود» بڕیار دەدات و پلاندادەنێت بۆ بەرهەمێکی سینەمای پێوویستە هەمووان گوێبگرن و ببنە قوتابی، (کلینت) مامۆستاییەکی دوو زەمەنییە لە ساڵی (٥٠)کانی ڕابردووە تێکەڵی سینەمایی بووە تا ئێستاش بەردەوام شاکار دەخولقێنێت، کاتێک سەیری بەرهەمێکی ساڵی ١٩٦٦ی دەکەیت یان بەرهەمی ساڵی ١٩٩٢(ئەنفۆرگێڤن) هەتا دەگەیتەوە ئەم بەرهەمەی کە لە ساڵی ٢٠٠٤ کاری دەرهێنان و نواندنی بۆ کردووە کە سەیری بەرهەمەکەی (گران تورینۆ)ی ساڵی ٢٠٠٨ و (زە میول)ی ساڵی ٢٠١٨، تۆ هەمان کەس دەبینێت کە خەریکە باشترین دەخولقێنێت بەهەمان وزە و ژیریەوە شتەکان بۆ بینەر دەخاتەڕوو، ئەم قسەیە بەتەواوی بۆ (کلینت) درووستە کە دەڵێت: هەندێ کەس بە بچووکی لەدایک دەبن و بەگەورەی دەمرن، بەڵام هەندێ کەس بە گەورەی لەدایک دەبن، بە گەورەیی دەژین، بە گەورەیش دەمرن.\nکارێکتەرەکان \nبۆ تێگەیشتن و زیاتر بەدواداچوون بۆ هەر فیلمێک پێویستە لەسەرەتادا کارێکتەرەکان بناسین، لەم فیلمەشدا (فرانکی) یمان هەیە، (فرانکی) ڕاهێنەرێکی بە ئەزموونی بۆکسینە و بەم تەمەنەوە هۆلێکی شڕ و شێواوی هەیە، حەز بە شیعر وتن و نووسینەوەش دەکات. ساڵانە ڕاهێنەری چەند کەسێکی بە ئەزموون دەکات بۆ پاڵاوانیتییەکان بە بەرامبەری چەند بڕە پارەیەک. \n(ماگی) ئەویش لە سیانزە ساڵییەوە وەک کارگوزەر لە چێشتخانە ئیش دەکات، لەبەر ئەوەی کێشەی هەیە لەگەڵ خێزانەکەی، هەمیشە پشتی بە خۆی بەستووە، لەبەر ئەوەی بێزارە لە هەمووشتێک دەیهەوێت ئەزموون و شتێکیدی تاقی بکاتەوە.\nسرووشتی مرۆڤ بەمجۆرەیە، ناتوانێت بۆ ماوەی ساڵانێکی زۆر لەسەر یەکشێوازی ژیان و یەکپیشە بەردەوام بێت، بۆیە هەمیشە دەیهەوێت شتە جیاوازەکان تاقی بکاتەوە، وەک چۆن (ماگی) دەیویست چیتر جلی کارگوزەرەکان نەپۆشێتەوە.\nکارێکتەری سێیەم (ئێدی)بوو، (ئێدی) کە هیچ شوێنێکی وای نەبوو لێی بژیت، ل هۆلەکەی (فرانکی) هەم ژیانی خۆی بەسەر دەبرد و هەم لەوێ وەک کارگوزارێکیش ئیشی دەکرد.\nفرانکی \n(فرانکی) لەوجۆرە کەسانەیە کە ڕووچووتە نێو تەمەنەوە و زۆری بینووە و زۆریشی چەشتووە، دلی بووە بەبەرد هیچ سۆز و عاتفی نەماوە، سەرەتا (ماگی) زۆر لێی دەپاڕێتەوە بۆ ئەوەی ڕاهێنانی پێیکات و چیرۆکی ژیانی خۆی بۆی دەگێرێتەوە بەڵام ڕازی نابێت و وەک ئەوە وابوو بۆ بەردی گووتبێ، پاشان لە کۆتایدا (فرانکی) ڕازی بوو، دەتوانین بڵێن دڵی بۆ کچەکە سووتا. مرۆڤ چەند دڵڕەق بێت جارێک هەر دەتوانێت دڵینەرم بێت و پێ بنێ بەسەر ڕەقییەوە  چونکە بنچینەی مرۆڤ نەرمونیانە، وەک چۆن پێشتریش گووتووم بەهۆی هەندێک ڕووداو و ناخۆش و بێبەزییبوونە وا لە ئینسان دێت کە کەمتر بەزەی بێتەوە بە مرۆڤەکان.\nلە شوێنێکدا (ماگی) بە (فرانکی) دەڵێت:\nتۆ کەسێکی ڕەقیت، هەمیشە باوکم بەبیردێنیتەوە. \nپیاوەکان بە گشتی ڕەق مامەڵە دەکەن، ئەوان کەمتر لە ئافرەتان سۆزیان دەجولێتەوە، یەک ڕێگایان هەیە ئەویش ڕەقییە تەنانەت کە بەسۆزیش بن ڕەق مامەڵەدەکەن، دەبینیت باوکێک هەمیشە بۆ خێزانەکەی دەجەنگێت تا ژیانێکی باشیان بۆ دابین بکات، بەڵام هەرگیز ناڵێت خۆشمدەوێیت یانیش جارێک لە باوەشی بکات.\nئەو کچەی دەیووست شتێک بێت\nلە نێو فیلمەکەدا (ئیدی) بە (فرانکی) دەڵێت:\nفرانکی، ڕۆژێک دێ، خەڵکانێک هەن دەمرن و ئەوان خەریکی سڕینەوەی زەوی و شووشتنی قاپەکانن، دەزانی لەوکاتەدا چیان بەبیردێت؟ کە نەیانتوانی ئەو دەرفەتانە بقوزێننەوە کە لە پێشاندا هات.\nشکست هیچکات ناتوانێت مرۆڤ بوەستێنیت لە ئەمجامی گەڕان بەدوای ئەو شتەی دەیانهەوێت، مرۆڤەکان پێوویستە بەردەوام هەوڵبدەن تا بگەن بەو شتانەی دەیانهەوێت، ژیان ئازارە کاتێک بە دەستبەتاڵی بمێنیتەوە، ئەوەی خۆی بەدەورتدا بخولێنێتەوە تەنیا ئازارە، بۆ ئەوەی کەمتر هەستی پێبکەیت پێوویستە بەردەوام بجەنگێیت.\n(ماگی) بە گریانەوە ڕاهێنانەکانی دەکرد، چونکە نەیدەویست وەکو دایکی قەڵەو بێت و بکەوێتە ماڵەوە، وەک خووشکەکەی لۆتی بێت و گاڵتە بە پیاوان بکات، ئەو تەنیا دەیوویست مرۆڤێکی پاکبێت و بەکەمی بۆ شتێک بجەنگێت و شتێک هەبێت بۆی بژیت، خەونێک کە ئەو بە گەورەی و سەربەرزی بهێلێتەوە.\nلە نێوان ڕابردوویەکی بەئازار و داهاتوویەکی پڕ لە خەونی جوان بۆ هەمیشە دونیای بەجێهێشت. \nبوون بە بۆکسەر بۆ ئافرەتێک قوڕس بوو بەڵام گە دڵی ئەوەی ویستبێت یانی ژیانی ئەو هەر ئەمەیە، بە ئیرادەیەکی زۆر پێی هاوێشتە نێو یارییەکان هەر چەندە لە نێوان سەرکەوتن و دۆران گیری خواردبوو بەڵام ئەو هەمیشە دڵی پێخۆشبوو چونکە ئەو شوێنەی ئەو دەیوویست لێی بێت ئێرە بوو، دوای ئەوەی بوکێسکی بەهێز و لەناکاو بەری دەکەوێت بۆ هەتا هەتایە تووشی شەلەل دەبێت، ئەویش بۆ ئەوەی ئازاری جەستەی و دەروونی نەچێژێت لە داهاتوو داوا لە (فرانکی) دەکات کۆتا بە ژیانی بهێنێت و ئەو هیچ نەبێ هەوڵیدا بۆ خەونەکەی بژیت و ئێستا بە دڵخۆشییەوە ژیان بەجێدەهێڵێت\nڕەنگە ژیانیش هەر ئەوەندە بێت، ئەو ژیانەی خۆمان دەمانهەوێ بژین و دواتر بە دڵخۆشییەوە ئێرە بەجێبهێلین هەر وەکوو (ماگی)\nمۆ کاشلا\nفرانکی نازناوی (مۆ کاشلا) بە ماگی دەدات بەڵام ماناکەی پێ ناڵێت هەتا کۆتا ساتەکانی ژیانی.\nمۆ کاشلا بە هەڵە لە فیلمەکەدا بەکارهێنراوە و لە بنەڕەتدا (مۆ چیزل)ـە، ئەم وشەیە لە گۆرانییەکی ئێرلەندی بەکارهاتووە و بە ماناکانی( لێدانی دڵم، ئازیزم، شیرینەکەم) دێت، بەواتایی ئەوە دێ کە لەو ڕۆژەی (ماگی) هاتووەتە نێو ژیانی (فرانکی)یەوە ژیانی ئەم پیاوە بە تەواوەتی گۆڕاوە و هەمیشە وەک کچی خۆی تەماشایی ئەم کچەی کردووە."
  },
  {
    "id": 343,
    "p": 343,
    "idPoster": "https://lh3.googleusercontent.com/rTQrN-uVy1s-_nI8L39M9Dg8jCKRp7PvIH9yIkN9Aw2ibnZGBKB_9gx_aLb-lJpKChX1kvZ3QkSj2wdmXI6QqjaxkyxMrqU2DdvTJaWnUO-Zlw5ga-_dGfolISpEDbrTCZpyZY7wsQ=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "Manchester By the Sea 2016",
    "photo": "ManchesterBytheSea2016.jpg",
    "writingN": "موحەممەد سەباح",
    "nameF": "مانچستەر بای زە سی ٢٠١٦",
    "description": "ژیان هەمیشە قووڕس بووە.\nفیلمێکی (درامی) ئەمێریکییە، لە دەرهێنان و نووسینی (کنێث لونەرگن) و لە ڕۆلگێرانی (کەیسی ئەفلێک، مێشل ویللیامز، کایڵ چاندلەر، لوکاس هیدجز)ـە.\nچیرۆکی فیلمەکە:\nباس لە پیاوێک دەکات بەناوی (لی چاندلەر) دوای مردنی براکەی (جۆ) بەخێوکردنی کوڕەکەی (پاترێک) دەکەوێتە سەر ئەو، سەرەڕای ئەو قوڕساییەی لە ژیانیدا تووشیبووە.\nفیلمەکە واقیعانە داڕێژراوە و هەموو ڕووداوەکانی وەک ئەوە وایە چیرۆک گێرانەوەی ژیانی کەسێک بێت، ئەمەش دەگەڕێتەوە بۆ بیلمەتی دەرهێنەرەکە. بەڕای من فیلمی لەمجۆرە زووتر کاریگەری و عاتفییەکەی بە بینەر دەگات، هەروەها لە قوڕسترین جۆری درووستکردنی فیلمە چونکە پەیوەستە بە ژیانی ڕاستەقینە و پێوویستە بە تێبینی و وردەکاری زۆرەوە درووست بکرێت.\nفیلمەکە بە پرسیارێکەوە دەستپێدەکات، کاتێک (لی) بە گاڵتەوە دەڵێت: پات، حەزدەکەی لەگەڵ باوکت بژی یانیش مامت، (پات)یش دەڵێت، بەبێ هیچ گوومانێک باوکم. \nیەکێک لە جوانترین سەرتایی ڕێکخراوەی فیلمەکانی هۆلیوودە، چی ئەگەر گاڵتەکان بوون بە ڕاستی!\nدوای مردنی (جۆی) بەرپرسیارەتی و بەخێوکردنی (پاترێک) دەکەوێتە سەر (لی) چونکە باوکی ئەمەی دەویست و لە ڕێگایی پارێزەرەکەیەوە و بە شێوەیەکی یاسای ئەمەی پەسەندکردبوو.\nلێرەدا (لی) هەوڵدەدات بە باشترین شێوە بەخێوی بکات سەرەڕای ئەو قوڕسای ژیانەی هەیبوو و ئێستا لێی دەژیت، ئەو سەختییانەی دەیچێژێت ئاسان نییە، سەرەڕای ئەمەش کەسێکی تر دەکەوێتە ژێر بەرپرسیارەتی، ژیانی هێشتا قوڕستر دەبێت، ژمارەیەک زۆری بەخێوکەر هەیە کە هەتاکوو ئێستا منەتی بەخێوکردن لە منداڵەکەی خۆیان دەکەن کە خۆیان درووستیانکردووە چ بگات بە کەسێکیدی یان باوەژن و هتر. بۆ بەخێوکردن مرۆڤ پێوویستی بە ڕۆحێکی پاکتر و دڵێکی جوانتر هەیە. هیچ پیووست ناکات تۆ ئەو برینەبیت کە تووشی کەسێکی تر بی، هەوڵبدە مرۆڤ بیت و ژیان بە جوانی بهۆنیتەوە تا باشتر بژیت. ژیان خۆی برینێکە و تۆ شوێنکی تری بریندارمەکە لانی کەم هەڵبدە بەشێکی چابکەیتەوە ئەویش بە ڕێگایی پەروەردەکردن و بەخێوکردنە.\nوتەیەک هەیە کە دەڵێت، جوانبە تا جوانیشت پێ بگات. ئەمە ڕێک مەبەستی ئێمەیە کە لەسەرمانە هەمیشە باش مامەڵە لەگەڵ دەورووبەر و پەیوەندییەکان جا هەر چی پەیوەندییەک بێت. گرنگ نییە چی سەختییەک دەچێژیت، گرنگ ئەوەیە بزانیت چۆن خۆت لێی ڕزگار بکەیت و تووشی ئەوانەی تری نەکەیت.\nلەدەستدانی کەسێکی و لایەنی دەروونی مرۆڤ دوای ئەو لەدەستانە.\nلە سەرەتادا ئێمە واهەست دەکەین کە (لی) کەسێکی گۆشەگیر و ڕەشبینە بەڵام نازانین هۆکارچییە!\nدوای ئەوەی بەرپرسیارەتی (پاتریک) دەکەوێتە دەست (لی)، ئەویش ناچاردەبێت چاوی لە کوڕازاکەی بێت. بۆ ئەمەش داوای لێ دەکات بێتە لای خۆی بەڵام (پات) ئەمە ڕەتدەکاتەوە و دەیهەوێت مامی بێت بۆ شارۆچکەی (مانچستەر بای زە سی) کە خۆی لێی دەژیت چونکە هەموو شتێکی لەوێیە تەنانەت کەشتییەکەی باوکیشی.\nدوای ئەوە بۆمان ڕابردووی (لی)دەردەکەوێت و دەزانین کە چی ڕووداوێکی ناخۆشی بەسەرهاتووە لەو شارۆچکەیە و بۆچی ناگەڕێتەوە ئەوێ.\n(لی) ژیانێکی خۆش و کارێکی باشیشی هەبوو لەگەڵ ژن و منداڵەکەی، بەڵام بەهۆی ئەوەی ڕۆژێک سەرخۆشدەبێ و ئاگر دەکەوێتە ماڵەکەیەوە، منداڵەکانی دەسوتێن و لەدەستیاندەدات، لەبەر ئەم هۆکارەش ژنەکەی لێی توڕە دەبێت و لێی جیادەبێتەوە. بۆ لێکۆلینەوەش دەبرێتە بنکەی پۆلیس بەڵام دەردەکەوێ کە هیچ خەتایی ئەو نەبووە. لە کاتی دەرچوونی لە بنکەی پۆلیس چەکی یەکێک لە پۆلیسەکان دەردێنێت و لەسەری خۆی دەنێ و دەڵێت: چیتر بەرگەی ئەمە ناگرم، ناتوانم چیتر درێژە بەمە بدەم. ئەو دیمەنە بە دیدی من یەکێکە لە کارێگەرترین دیمەنەکانی سینەمای هۆلیوود و لە جوانترین ڕۆلگێرانی (کەیسی ئەفلێک)ـە کە لە فیلمەدا هەموو شتێکی ناخی خستە بەر کامێرا بۆ بینەران.\nبەمەش هۆکاری ڕەشبینی و مردنی ژیانی (لی)مان زانی. (لی) یەکێک بوو لەو کەسانەیە کە هیچ شتێکی نەمابوو بۆی بژیت و تەنیا ژیانی خۆی دەگوزەراند دوور لە چێژبینین و ژیانکردنێکی خۆش. ئەمەش شتێکی ئاسایی بوو دوای ئەوەی ئەمکارەساتەی بەسەرهات.\nبەرگەگرتن و گەڕانەوە بەرەو خود\nمن زۆرجار ئەم دێرە دووبارە دەکەمەوە، مادام ژیانت بەردەوامە و هەناسەدەدەیت، پێوویستە چێژ و خۆشیشی لێ ببینی، مادام تۆ تا ئێستا خۆت نەکووشتووە یانی ژیانکردنت قبووڵە و دەتهەوێ. شتانێک لە ناخت هەن ڕێگرن، پێوویستە تۆ ئەو ڕێگرانەیە بکۆژیت. ئەو ڕێگر و ناخۆشیانەی (لی) دیاربوون بەڵام پێوویست بوو بگەڕێتەوە و باشترین ڕێگاش ئەوە بوو بە ژیانپێدانی و وەرگرتنی ئەرکی بەخێوکردنی  (پات)  خۆشی بگەڕێتەوە نێو کۆمەلگا و خۆشی ببینێت.\nپەندێکی عەڕەبی هەیە دەڵێت:\n«ئەو ڕیگایانەی مرۆڤ بۆ گەڕانەوە بۆ لای خۆی دەگرێتەبەر، سەخترین ڕێگایە بۆ ئینسان»\nلە ژیاندا مرۆڤ سەدجار دەکەوێت و هەر جارێک بیەوێت هەڵسێتەوە، پێوویستە پشت بەخۆی ببەستێت و هەوڵبدات.\nبۆیە هەمیشە دەڵێم: پێوویستە مرۆڤ هەندێجار لە مەدحکردنی ئەوانەیدی بوەستێتەوە و دەستبکات بە پیاهەڵدان و سووپاسکردنی خۆی، ئەو کەسەی هەمیشە بەرگەی قوڕسایی ژیانی گرتووە و هەمیشە هەوڵدەدات باشترین ژیانت هەبێت تەنیا خۆتی، هیچکەسێک نییە بەردەوام لەگەڵتدابێت و بەردەوام پشتگیریت بکات، هەیە لەبەر هەڵەیەک بەجێدەهێڵێت وەک چۆن (ڕاندی) ئەنجامیدا و (لی) لە قوڵایی ژیانێکی تاریک بەجێهێشت.\nخۆشەویستی \nمادام فیلمەکە باسی پەیوەندی و ئاڵۆزی دەروونی کەسێک دەکات بێگوومان بێ بەش نابێت لە پەیوەندی خۆشەویستی. هەموو مرۆڤەکان هەستی خۆشەویستی و عەشقیان بۆ پەیدا دەبێت. بە گێرانەوەی ژیانی (لی چاندلەر) بۆمان دەرکەوت ئەو شێتانە هاوسەرەکەی خۆی خۆشدەوێت بەڵام هەڵەیەک هەموو شتێکی ئەوی کووشت.\nدوای جیابوونەوەی هاوسەرگیریانش هێشتا خۆشەویستی یەکتربوون بەڵام ئەو بێ بەرپرسییارەتییە کەمتەرخەمەی (لی) هەیبوو و ئەوەی توڕەی (ڕاندی) هەموو شتێکی لەناوبرد.\nدوای ماوەیەکی زۆر لە جیابوونە دووبارە چاویان بەیەک دەکەوێت (ڕاندی) بە (لی) دەڵێت:\nدڵم شکاوە\nبەڵام دەزانم دڵی تۆش شکاوە\nمن پەشیمان لەوەی بەرامبەرت کردوومە.\nبەڵێ خۆشەویستی لەمجۆرەشمان هەیە کە بەهۆکارێک جیاببنەوە و دڵی هەردوولا بشکێت.\nلە کۆتایی فیلمەکەش هەموو شتێکم بەدەست دەگات، کامێراکە لەسەر (لی و پات) دەمێنێتەوە تا کۆتایی پێدێ.\nدوای ئەوەی ماوەیەک تێکەڵی ژیانی (پات) بوو، ئێستا کاتی ئەوە هاتووە ئازادی بکات و بهێلێت خۆی ژیان بکات. کەشتیەکەی باوکی بۆی دەمێنێتەوە و (لی)یش بە دڵێکی ئارامەوە دەڕواتە شوێنی خۆی و بەڵێنی ئەوەش بە (پات) دەدات ژوورێکی بۆ بەجێبهێلێ هەرکاتێک بیەوێت سەرەدانی بکات.\nژیان چەند نائاسایی و ناخۆش بێت لە کۆتاییدا هەموو شت بەرەو باشی دەڕوات. ئێستا (پات)بۆخۆی پیاوێکە و (لی)یش دوایی ئەو کەئابە و ڕەشبینەی هەیبوو نەما و بەهۆی (پاتەوە) ئێستا ژیانی ئاسایتر بووە."
  },
  {
    "id": 344,
    "p": 344,
    "idPoster": "https://lh3.googleusercontent.com/ylIT_Om1AhSN6jY-Pc2Gvqu8_-72EOMP2Bl3pmWsDS_R4GtYJzDXuGQKfwcfYVYmHOMhXlU0eYeONTXSiApdzByTivpChZZf6cyWoBEocofq_RcaOzLqvWt7NWH_OSVMqiwaVdW3BQ=w2400",
    "typeFilm": "film",
    "typeFilmNew": "new",
    "memberNameEnglish": "mohamed-sabah",
    "title": "Enemy 2013",
    "photo": "Enemy2013.jpg",
    "writingN": "موحەممەد سەباح",
    "nameF": "دوژمن ٢٠١٣",
    "description": "دوژمنی خۆت تەنیا خۆتی.\nفیلمێکی (هەستبزوێن و دەروونی)ی ئەمێریکییە، لە دەرهێنانی (دینێس ڤیلینۆڤ) و نووسینی (خافێر گولەن)ـە، هەروەها لە ڕۆمانێکی نووسەر (خۆسیە ساراماگۆ)وە وەرگیراوە.\nچیرۆکی فیلمەکە: \nباسی ئەوە دەکات کە پیاوێک بەدوای لێچووەکەی خۆی دەگەڕێت، کاتێک لە فیلمێکدا دەیبینێت.\nکاتێک لە فیلمەکە تەواو دەبیت و تۆ بەتەنیا بە ڕووکەشی فیلمەکەت خوێندووتەوە ئەوە تۆ هیچ هەستت بەوانە نەکردووە کە من دەڵێم. \nفیلمەکە کۆتایی پێدێت، ئێمە هەر وادەزانین کە فیلمەکە دووپیاوی لێچووی هەیە بەڵام وانییە و هەردوو پیاوەکە هەمان کەسن، یەکییان ڕاستەقینە و ئەوەی دیکە ئارەزوو و نێوەوەی پیاوە ڕاستەقینەکەیە، ئێستا پێوویستە بزانین کە کامیان ڕاستەقینەیە و کامەیان درووستکراوەکەیە؟ \nهەردووکیان ڕاستەقینەن واتا هەم(ئادەم) و هەم (ئەنتۆنی)یش ڕاستەقییەن وە بەهەمانشێوە هەردووکیان درووستکراون و بەپێی دیمەنەکان شوێنییان دەگورێت.\nدەتوانین ئەمانە هەمووی لە پۆستەرەکەی هەست پێبکەین، لە نێوان دووسەر شارێک هەیە، بە مەبەستی ئەوەی لە نێوان کەسە ڕاستەقینەکە و حەزوو و ئارەزووی، هەروەها شارەکەش بەواتای ژیان و جێیژیانکردنی هاتووە.\nیەکەمجار پێوویستە بزانین کە پیشەی ڕاستەقینەی چی بوو و حەزی بەچی دەکرد بۆ ئەوەی ببێ بەوشتە.\nلە ناوەڕاست و بەدوای فیلمەکە (ئادەم) لەگەڵ دایکی دادەنیشێت، دایکی پێدەڵێت، کوڕەکەم پێوویستە چیتر واز لە خەونبینین بهێنیت بۆ بوون بە ئەکتەر، تۆ مامۆستایەکی مێژووی و من یەک کوڕم هەیە. \nکەواتا لە ڕاستیدا (پیاوە ڕاستەقینەکە) مامۆستایی مێژوو بووە و خەونی بە ئەکتەری بینووە، باشترین بەڵگە بۆ ئەمەش سێ ڕۆلی بچووکی بینووە بەڵام شکستی هێناوە و بەناوبانگنەبووە.\nکامییان ژنی بوو و کامییان خۆشەویستی؟\nشتە مەترسیدارەکەی پیاو ئەوەیە کە هیچکات گرەنتی ئەوەی نییە ئاشقی کەسێک بێت یانیش هاوسەرگیری لەگەڵ کچێک بکات دوای ئەوە چیتر حەز بەکچێکی تر نەکات، لە هەندێک گفتوگۆی (ئەنتۆنی) و ژنەکەی (هیلین) درک بەوە دەکەین کە لە ژیانێکی دڵخۆشی هاوسەرگیریدان بەڵام هەمیشە ژنەکەی گوومانی لێ هەیە، ئەمەش زۆر لۆژیکییە چوونکە هەموو ئافرەتێک ئەو هەستەی لا پەیدا دەبێت هەتا ئەگەر مێردەکەی لە پاکترین مرۆڤی سەر ڕووی زەوی بێت. \nلە ڕاستیدا ئەوان لەگەڵیەک دڵخۆش بوون بەڵام (ئەنتۆنی) هەمیشە حەز و ئارەزووی بە (ماری) هەبووە، تەنیا ئەگەر بۆ جارێکیش بێت ویستوویەتی لەگەڵی بخەوێت وەک چۆن بەڵێنی بە (ئادەم) دا کە یەکجار لەگەڵی بکات و ئیتر تاهەتایی خۆی لە پێشچاوی ئەو ون دەکات. هەرچەندە هیچ جیاوازیەک لە نێوان (هێلین)ی هاووسەری و (ماری) خۆشەویستەکەی نەبوو بەڵام سرووشتی پیاو وایە و حەز بە جیاوازی و گۆرین دەکات.\nهەروەها لێرە (ماری) پەیامێک بوو بۆ هەموو ئافرەتەکان کە (ئەنتۆنی) حەزی پێکردووە، لەبەر ئەمەش تەنیا لە سێ بۆ چوار دیمەن دەیبینن کە هەموویانیش خەریکی سەرجێی کردنە.\nکاتێک چاویان بەیەک دەکەوێت، وادیارە کە (ئەنتۆنی) زاڵە بەسەر (ئادم)ـەوە و تۆزێک لووتبەرزە کاتێک باسی شتەکان دەکات و قسە دەگۆرنەوە. \nوە (ئادەم) لاوازتر دەردەکەوێ هەر زوو پارچە کاغەزێکی پێدەدات و دەڕوات. لێرە نەفسەکە (ئەنتۆنی)یە، هەمیشە ئینسان وادەردەکەوێ و هەر کاتێک کەسێک ویستی پۆز لێبدات و یانیش هێللی مرۆڤایەتی ببەزێنێ ئەوە نەفسە کە وایلێدەکات، بەڵام لێرە (ئادەم) لە نەفسی خۆی ڕادەکات.\nپارچە کاغەزەیەک بۆ (ئەنتۆنی) بەجێدێلێت و زوو زوو دەڕوات. هەروەها ئەوەی لە کاغەزەکەش نووسراوە هەڕەشەیە بۆ (ئەنتۆنی) کە چیتر واز لە شتی خراپ بێنێت.\nکۆنا دیداری (ئەنتۆنی و ئادەم)\nبۆ جاری کۆتایی ئەم دووانەیە بەیەک دەگەن، (ئەنتۆنی) داوا لە (ئادەم)دەکات بۆ یەک ڕۆژ لەگەڵ (ماری) بێت و مەبەستیشی ئەوەیە کە لەگەڵی بخەوێت. (ئادەم)یش کە کەسە ڕاستەقینەیە لێرە هیچ چارەی دی نییە و یەکسەر پێی ڕازی دەبێت، بەڵێنی ئەوەشی پێدەدات کە کۆتاجاری بێت. \nئەمە وەک ئەوە وایە حەز و ئارەزووی کەسێک داوای لێبکات  لەگەڵ ئافرەتێک بخەوێت و دوای ئەوەش تەوبە بکات، یانی زیاتر ئەم کارە نەکاتەوە، نەفسی پیاوە ڕاستەقینەکە کە (ئەنتۆنی)یە ئەم کارە لەگەڵ  (ماری) دەکات و دوای ئەوەش دەیگەڕێنێتەوە بۆ ماڵەوە، لە ڕێگادا بە توڕەییەوە هەردووکیان دەکوژێت واتا نەفەسی خۆی و هەموو ئەو ئافرەتانەی دەیووست لەگەڵیان بێت کووشتی بۆ ئەوەی زیاتر حەزی پێیان نەکات.\nدەرکەوتنەکانی عەنکەبووت لە فیلمەکەدا:\nلە کاتە جیاوازەکانی فیلمەکدا عەنکبووت دەرکەوت لەوانەش سەرەتایی فیلمەکە، ناوەڕاستی فیلمەکە، کاتێک ئۆتۆمبێلەکە تێکشکا،  شکانەکەی قۆدی(جام) وەک عەنکەبووت بوو، هەروەها لە کۆتایی فیلمەکەشدا کاتێک ئادەم ڕۆشت بۆ لای هێلین عەنکەبووتەکە دەرکەوت. \nلە فیلمەکانی تردا هەر کە عەنکەبووت دەرکەوتبێ بەواتایی ترس هاتووە بەڵام لێرە بە واتا هەڕەشە بوو بۆ سەر پیاوە ڕاستەقینەکە، بەواتایی ئەوەی زیاتر پێوویستە ڕێز لە ئافرەتەکانیان بگرن و چیتر خیانەتیان لێ نەکەن."
  },
  {
    "id": 345,
    "p": 345,
    "idPoster": "https://lh3.googleusercontent.com/Cp9xJ_B2B6ladPL3LRVfbAFfLgZ_7xggTMj9IyWYziWqwcBwn3ugqJ756t7f6QVVrVW3g-zdVTiqre9ibbRoo2ZmFKRdwKs7e7N8nHfABi114821MqWMK7r1Hepu_qRiJf3QWquRaw=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "mohamed-sabah",
    "title": "Requiem of A Dream 2000",
    "photo": "RequiemofADream2000.jpg",
    "writingN": "موحەممەد سەباح",
    "nameF": "میوزیکی ناشتن بۆ خەونێک ٢٠٠٠",
    "description": "هەموو کەسێک بە جورێک لە جۆران خەونێکی هەیە\nفیلمێکی (درامی/خەیالی-دەروونی)ئەمێریکییە، لە ساڵی ٢٠٠٠ لەلایان (دارین ئارنۆفێسکی)یەوە دەرهێنانی بۆکراوە، هەریەکە لە(جارید لیتۆ، جێنفەر کۆنێلی، ئێلن برستن، مارلن وێنس) ڕۆلگێرانیان بۆ کردووە، لە ڕۆمانێک وەرگیرایە بە هەمان ناو و هی نوسەر (هیوبەرت سێلبی)یە کە لە ساڵی ١٩٧٨ بڵاوکرابووەوە. \nفیلمەکە باس لە چوار مرۆڤ دەکات، هەر یەکێک لەوان بە شتێکەوە ئاڵوودە بووە، سەرەتا لە خەیاڵەوە سەریهەڵگرتووە و لە ناکاوێک خۆیان لە واقیع دەبینینەوە دوای شەڕ بۆ خەونەکانیان دەکەن. \nتایبەتمەندی (دارین ئاڕنۆڤیسکی) ئەوەیە هەمیشە بینەر دەخاتە دوو بەرەوە، لەبەر ئەوەی فیلمەکانی پێوویستیان بە قووڵبوونەوەیەکی زۆر هەیە، ئەوانەی بە ڕووکەش(سطح)ی سەیری فیلمەکەی دەکەن هیچیان پێ ناگات. فیلم لەلای (دارین) واتا قووڵبوونەوە لە چیرۆک، دیمەن، میوزیک، تەواوی فیلمەکەوە.\nئەم فیلمەشی بەهەمان جۆری ئەوانەی دیکەیە، بە ڕێگایی ڕەشبینییەوە دەیهەوێت بتگەیەنێت بە بەرزترین خاڵی هیوا. \nهەر کاتێک مرۆڤ شتێکی زیاتر لە خۆی ویست یانیش زیاتر لە تاقەتی خۆی، ئەمە ئەوە دەگەیەنێت کە تووشی جۆرە ئاڵودەبوونێک بووە، پێوویستە شەڕ لەگەڵ خۆی بکات تا بگەڕێتەوە سەر باروودۆخی ئاسایی خۆی و ژیانی خۆی بەشێوەیەکی دی بگوزەرێنێت کە لەگەڵ ئەم واقیعەدا بگونجێت.\n(دارین) لەمفیلمەدا ویستی بەجیاجیا و ڕێگایی هەر چوار کارێکتەرە سەرەکییەکە پەیامی خۆی بگەینێت.\nهەموو کەسێک حەزدەکات شتێک بێت لەم ژیانەدا، هەروەها دەیهەوێت بە خەونەکانی خۆی بگات بەڵام پێوویستە ئەم خەونانە سنوورێکی هەبێت.\nیەکەم کارێکتەر (هاری گۆلدفارب)ـە، گەنجێکە لە بەهاری تەمەنیایەتی بەڵام ئاڵۆدەیی هیرۆفین بووە کە دەشێت ژیانی بەتەواوەتی لەناوببات، تووشبوون بە مادەی هۆشبەرەکان کۆتایی هەر مرۆڤێکە لەسەر زەوی، کۆتاییەکی ناشیرین، زۆربەی مرۆڤەکانیش بە هۆی ئەمشتانەوە تووشی دەبن.\nکەسێک زۆر دەوڵەمەند بێت و هەموو جۆری خۆشییەکی تاقیکردبێتەوە.\nکەسێک زۆر هەژار بێت و توانایی ئەوەی نەبێت خۆی و خێزانەکەی بەخێۆ بکات.\nکەسێک هەرزەکار لە سەرەتایی ژیانی خودی بێت واتا گەنج بێت و کاتی ئەوەی هاتبێت خۆی ژیانی خۆی بەڕێوەببات، هەڵدەستێت بە ئەنجامدانی سەرکێشی نوێ بۆیە خۆی تووشی ئەمە دەکات.\nهتر ....\nئەوەی (هاری) دووجۆرییە، یەکەم، خەونی ئەوەی هەیە دەوڵەمەندبێت و زوو بەمخەونەی بگات، دووەم بەڕێگای هاوڕێیەکەیەوە هەرزەکارانە تووشی بووە و ئێستاش توانایی دەستبەرداربوونی نییە.\nتۆم هاردی یەکێکە لە قوربانییەکانی مادەی هۆشبەر بەڵام لە کۆتاییدا توانی بەسەریدا زاڵبێت و ئێستا کەسێکی سەرکەوتووی لێ دەرچووە، ئەمڕۆش جیاوازییەکە دەبینین کاتێک ئەکتەرێکی سەرکەووتوو و بە شەخسیاتیت چۆنیت و کاتێک کەسێکی ئاڵوودەی چۆنیت و چۆن ژیانت وەک ئاژەڵێکی بێناز بەسەر دەبەیت؟ \nکارێکتەری دووەم، کچێکی گەنجی ئاشق خەون بە جیهانێکی جوانەوە دەبینێت بەڵام کوڕێک بەناوی هارییەوە ئەو جیهانەی لێ وێران دەکات ئەویش (ماریۆن سێلڤەر)ە\nئەشقی مرۆڤێک بەلایەنی زۆرەوە دەتوانین بڵێین جۆرێکە لە ئاڵوودەبوون، تۆ ئاڵوودەی کەسێکیت بۆیە دەتەوێ هەموو کات لاتبێت و هەموو کات دەربارەی شت بزانی و هەواڵی بزانیت، جۆرە لە هەموو ترسناکتر تاک لایانەیە، ڕەنگە هێشتا ئەو ژیانە نەژیابیت لە ژورێکی تاریک، ماڵێکی وێران و شارێکی بێکەس بیری کەسێک بکەیت کە هیچ بەلایەوە گرنگ نیت و  دەستهەڵاتی ئەوەشت نەبێت تەنیا یەک وشەی دڵتی پێ بڵێی.\nهەر وەک چۆن (ماریۆن) بە (هاری) دەڵێت:\nخەریکبوو زۆر بیرم لێت دەکردەوە، تۆ باشیت؟ \nوە لەو دیمەنەکەدا تۆشی داڕووخانێکی زۆر خراپ دەبێت، بینینی زیاتر قسەکەی منت بۆ دیاردەخات.\nهەروەها ئەم نیگەرانییە لە تەواوی فیلمەکەدا زۆر دووبارە دەبێتەوە.\nئاڵوودەبوونی خۆشەویستی:\n(ماریۆن) کچێکە کەووتووتە ئەشقی هارییەوە کە پێشتر خەونی بەوەوە بینیووە کارگەیەکی جلپۆشبن تایبەت بەخۆی هەبێت و ببێتە دیزاینەر بەڵام (هاری و تیرۆنی) هاوڕێی کە کارێکتەری چوارەمە و ئەویش تووشی مادەی هۆشبەر بووە جۆرکەیشی(هێروین)ـە کە زۆر کەمە و بەزەحمەت دەستدەکەوێت، دوایی ئەوەی (تیرۆن و هاری) هەموو پارەیەک لەدەست دەدەن (هاری) خۆشەویستەکەی ڕازیدەکات سەرجێی لەگەڵ دکتۆرەکەی بکات بۆ بەدەستهێنانی پارە، لێرەوە خۆشەویستەکەی (هاری) ڕازی دەبێت ئەوە ئەنجامدەدات. \nدوو شت لێرە هەیە کە بۆمان ڕوونبوەتەوە:\nیەکەم: دەشێ مرۆڤ هەموو شتێک بکات بۆ خۆشەویستەکەی\nدووەم: هەموو لەشفرۆشێک ترسی یەکەمجاریان هەیە وەک هەر کارێکیتر بەڵام دوایی ئەوە هەموو شتێک بۆیان ئاسایی دەبێتەوە و لەوەیە تا بمرن بەردەوام بن لەم کارە و هیچ شتێک نەبێت ڕێگریان لێ بکات، بوون بە لەشفرۆشی زۆربەی لە دوایی سەختی و نارەحەتی ئافرەتەکان سەرهەڵدەدا وەک ئەمەی (ماریۆن).\nکارێکتەری سێیەم (سارا گۆلد فارب)، پیرەژنێکە و خاوەنی یەک منداڵە لەسەرەتادا ژیانێکی ئاسایی دەژیت کە بەردەوام خەریکی سەیرکردنی تێڤی یە بەڵام لە داهاتوو خەون بەوەوە دەبینێت ڕۆژێک لە ڕۆژان لە بەرنامەیەکی تەلفیزیۆنی دەربکەوێت، دەیهەوێت ئەو جلە بپۆشێت کە لە ڕۆژی تەخەروجی کوڕەکەی پۆشییوویەتی بەڵام کە تاقی دەکاتەوە بۆی بچووک بووە ناچار بڕیاردەدات خۆی لاواز(زەعیف) بکاتەوە،\nزۆر کەس لەم جیهانەدا دەیانهەوێت بەناوبانگ بن، بۆ ئەمەش ئامادەیە زۆر شت لەدەست بدات هەر وەک ئێستایی خۆمان کە ڕۆژانە چەند کەس دەبینین بە ناوی مودێلە دەردەکەون و هەزار شت ئەنجام دەدەن تا بگەنە سەر شاشەکان و خەڵکانێک سەرنجڕاکێشانی خۆیان بۆیان دیاربکەن.\nیانیش ئەوکاتەی هاوڕێکەت دەبینیت زۆر خەڵک دەیناسن و زۆر گرنگی پێدەدرێت بەڵام تۆ نا، تۆش بۆشایت بۆ درووست دەبێت هەوڵدەدەی وەک ئەوت لێ بێت.\nفیلمەکە وەک چۆن (دارین ئارنۆڤیسکی) لە شوێنێکدا ئاماژەی پێدەکات کە پەیوەندی بە ماددەی هۆشبەرەوە نییە بەڵام بەکارمهێناوە چونکە ڕێگایەکی باشە بۆ گەیشتن بە خەونەکەت، بۆ نموونە (هاری) کە خەونی ئەوە بوو زوو دەوڵەمەند بێت، بە ماددە دەستی پێکرد چونکە بە کەمترین کات دەتکا بە دەوڵەمەندترین کەس هەروەها (دایکی هاری)یش بە ڕێگایی وەرزشەوە دەستی بە کێش دابەزاندن نەکرد چونکە ماددەی هۆشبەر زووتر کێشی دادەبەزێنێت و زووتر بە خەونەکەی دەیگەیاند، ئەمە بە نزیکەی حالی هەموو کەسێکە چونکە هەمووان دەیانەوێت بەبێ هەوڵدان و بە ئەنجامدانی کەمترین شت و بە زووترین کاتیش بگەن بەو شتەی ئەوان دەیانهەوێت.\nتۆش کە کارێکتەری پێنجەمی پێوویستە چی بکەی؟\nتۆش وەک هەموو کەسێک خەونێکت هەیە، پێوویستە لە خەیالت بکێشی و وردە وردە لەسەر واقیع بینەخشێنی و بەردەوام کاری لەسەر بکەیت و ئارەقەیەکی زۆری پێبکەیت تا پێییگەیت، بیر لە ماددەی هۆشبەر و ڕێگایی ئاسانیش مەکەوە چونکە ئەمە بەهیچ شێوەیەک ناتگەیەنێت بە خەونی خۆت."
  },
  {
    "id": 346,
    "p": 346,
    "idPoster": "https://lh3.googleusercontent.com/E71URs_ycXjTI7ssuvhBJM_rl_DC6243bIzDqAMqtZxmKBk8QqeCCDAOBdz7pnI-BSNJ6A27hgs3fZi0dNorDzKZ_PkTubztGd4Q8mKC7-QG6i-lBZZK45swrWc4rQoxrPLQtvhI8A=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "paywand-basam",
    "title": "memento 2000",
    "photo": "memento2000.jpg",
    "writingN": "پەیوەند بەسام",
    "nameF": "چرکە ساتێک ٢٠٠٠",
    "description": "\nڕوونکردنەوەیەک بۆ ڕووداوەکانی فیلمەکە\nپێشەکی ئەبێ سێ شت بزانین\n(Retrograde amnesia) یەکەم: لێونارد توشی نەخۆشیەک بوە بەناوی \nکە بەهۆی ئەوەی ئەو کەسەی دەستدرێژی کردە سەر ژنەکەی بەتوندی لەسەری لێۆناردی دا بەمەش توشی ئەم نەخۆشیە بوو کە وای لێکرد نەتوانی زانیاری نوێ وەربگرێتو بچێتە ناو یادگەی یا مێشکیەوە بۆیە هەر شتێکی ببینیایە یان بزانیایە دوای دەخولەک لەبیر ئەچو وە تەنها ئەو شتانەی بیرماوە کەپێش ڕوداوەکە ڕویداوەدووەم: تێدیو ناتالی هەردوکیان لێوناردیان بەکار هێنا بۆمەبستی خۆیان کاتێک زانیان حاڵەتەکەی چیەسێیەم: ڕوداوەکانی فیلمەکە تێکەڵاوە لەبەینی ڕابردو وە ئێستا ئەودیمەنانەی کە ڕەشو سپین باسی پێش ڕوداوەکەن ودیمەنە ڕەنگاو ڕەنگەکانیش باسی ئێستا دەکات بەڵام بەپێچەوانەوە واتە وەکو فلاش باک بەکورتی فیلمەکە کەدەسپێدەکا بەدیمەنی کۆتایی دەسپێدەکات....لەفیلمەکە ئاڵۆزە تێبگەی بەڵام چیرۆکەکە بە ڕیزبەندیو تەواوی باسدەکەم...لێونارد شەوێک کاتێ هەڵئەسێت لەخەو دەبینێ کەسێک دەستدرێژی دەکاتە سەر ژنەکەی وە ئەوکەسە دەکوژێت بەڵام لەڕاستیدا ئەوان دوکەس بون نەک یەک بۆیە کەسی دوەم پاڵی پێوەدەنێت و سەری بەقورسی بریندار دەبێ کەوای لێدەکا تۆشی ئەو حاڵەتە ببێ کەباسمان کرد پاش ئەوە لێۆنارد توشی حاڵەتەکە دەبێ ژنەکەی کە دەستدرێژی کرایە سەر بێئومێد دەبێ لێی و  گومانی لێدەکات کە بەڕاستی توشی حاڵەتەکە بوبێ بۆیە خۆی نەخۆشی شەکری هەیە داوای لێئەکات کە دەرزی ئەنسولینەکەی لێبدات و لێیدەدات  و پاش دەخولەک دوبارە داوای لێدەکاتەوە و لێوناردیش دیسانەوە دەرزی لێئەدات چونکە بیری نەماوە پێش دەخولەک لێیداوە  و دەرزی سێیەمیش لێدەدات بەم شێوەیە ژنەکەی دەمرێت و لەبەر ئەو ڕوداوە لێونارد شۆک دەبێت و هەست بەتاوان دەکات وە مێشکی وای لێ دەکات کە بڕوا بەوە بێنێت ئەم چیرۆکەی هی کەسێکە بەناوی سامی و ئەوەی کە ژنەکەی  کوشتوە ئەو کەسەبوە کە پاڵی بەمەوە نا و وشی ئەم حاڵەتەی کرد کە ئێستا تێیدایە\nو پۆلیس بڕوای پێناکەن و لە مێشکی خۆی ئەوا دروست ئەکات کە ئەوکەسە ناوی  جۆنە یان جەیمسە و ناوی خێزانەکەی بە پیتی ج دەسپێدەکاتو بۆئەوەی ئەوشتانەی دەیزانی لەبیری نەکات ڕەسمو تاتۆ بەکار دەهێنێتتێدی کە وا خۆی دەناسێنی پۆلیسە پێی دەلێت ئەو کەسەم گرتوە کە ژنەکەتی کوشتوە ناوی جۆن جەی جێمیەو دەچێت دەیکوژێت و جلو بەرگو سەیارەکەشی بۆخۆی دەبات و پێش ئەوەی بیکوژێ ناوی سامی دەهێنێت \nو ئەمیش گومان بۆ لێونارد دروستەکا بەرامبەر تێدی و لەوێدا هێرشەکاتە سەر  تێدیو  دان بەوا دەنێت کە ئەو کەسەی کەتۆ باسی دەکەی پێش ساڵێک یارمەتیمدایت تاکو بیکوژیت و لەو کاتەوە من کەسی جیا جیات پێ ئەکوژم چونکە ناوی جۆنی یا جیمی زۆر ناوێکی بەناوبانگە  بە هەمان سیناریۆ واتە ئیستغلالی کردبوو وە پێیدەلێ ڕاستە دوکەس بون بەڵام ژنەکەتی نەکوشت بەڵکو خۆت بوی کە کوشتت وە  سامی بونی نییە ئەوەتۆیت کەژنەکەی خۆت کوشتوە و بۆئەوەی خۆت لە ئازاری ویژدانت کەم کەیتەوە ئەو سیناریۆیەت دروستکردوەلێرەدا لێونارد ئەوڕەسمەی جۆنی کە کوژرابو سوتانی وەلەسەر ڕەسمی تێدی نوسی کە بڕوای پێ مەکە و پاشان ژمارەی ئۆتۆمبیلی تێدی نوسی تاکو دواتر بڕوا بەوەبکات ک تێدی کلەڕاستیدا ناوی جۆنە ژنەی کوشتوەپاشان لەناو چاکەتەەی بەری کەهی پیاوەکە بوو وا کوشتی نوسراوێک دەبینێ کە ناو نیشانی باڕێکی تێدایە کە خۆشەویستەکەی جێمی کە ناوی  ناتالیە  لەناو چاکەتەکەی داناوە و کەدەگاتە ئەوێ و ناتالی دەزانی حاڵەتەەی چۆنە بۆیە ڕازی دەکات کەسێک بەناوی دۆۆد بکوژێ\nو دواتر تێد دەبینی و پێی دەلێ کە بڕوا بەناتالی مەکە ئەو درۆزنە بەڵام لەبەر ئەوەی پێشتر نوسیبوی کەباوەڕ بە تێد مەکە بۆیە گرنگی بە قسەکەی تێد نەداو دواتر دەبینین کە لێونارد ژمارەی ئۆتۆمبیلەکەی تێد دەدا بە ناتالیو پێی دەلێ ئەم کەسە کێیە لێی بکۆڵەوە  چونکە ژمارەی ئۆتۆمبێلەکەی نوسی پێشتر و ئەوێش کۆمەڵێ زانیاری دەداتێ کەناوی تێدی تێدایە کە جۆنە وناوی دوەمیشی بە پیتی ج دەسێدەکات بۆیە لێونارد چونکە نازانێ شێوەی تێد چۆنبوە پێشتر چونکە لەبیری چوە بڕوا دەکات کەئەوە جۆنەو ئەو تێدیە نییە کەدەیناسێ و پاشان دەچێ تێد دەکوژێ و ڕەسمی دەگرێت کە یەکەم دیمەنی فیلمەکە بەمە دەسپێدەکات \nواتا ئەوانەی دەستدرێژیان کردە سەر ژنەکەی نەیان کوشت بەڵکو  لێونارد خۆی  ژنەکەی خۆی کوشتوە بەس نۆلان لێرەدا دەیەوێت لە ڕوانگەی لێۆناردەوە ڕوداوەکان ببینین بۆیە لەیەکەمی فیلمەکەوە نازانین کە خۆی ژنەکەی خۆی کوشتوە وەکو چۆن لێوناردیش نازانێ...."
  },
  {
    "id": 347,
    "p": 347,
    "idPoster": "https://lh3.googleusercontent.com/bE50MjQhhGeno4YikE1LOPRZpfBlIxtAxmv34d6meAPjhnaTyzyz9xHN5lWOVjbdZA4TG8WGg1sN6dV9HPQMbU70OHU5bWSSPu7I9zzP2s6pjKv9CmzhEoRLQUOF_ve_YX1-SzqHhg=w2400",
    "typeFilm": "film",
    "typeFilmNew": "new",
    "typeTop": "top",
    "memberNameEnglish": "paywand-basam",
    "title": "shutter island 2010",
    "photo": "shutterisland2010.jpg",
    "writingN": "پەیوەند بەسام",
    "nameF": "دوورگەی دەروازە ٢٠١٠",
    "description": "\nڕوونکردنەوەیەک بۆ ڕووداوەکانی فیلمەکە\nئەگەر بەپێی ڕیزبەندی ڕوداوەکانی فیلمەکە بڕوێن تۆزێک ئاڵۆز دەبێت چونکە ڕیزبەندی ڕوداوەکان تێکەڵە بۆیە بە ڕیزبەندیەی  تر ڕونی ئەکەمەوەفیلمەکە باس لەکەسێک ئەکات بەناوی ئاندریو لەیدس کە بەشداری کردوە لەجەنگی جیهانی دوەمدا وەکو سەربازێک و چەنەها ڕوداوی کوشتنو بڕینی بەسەردا تێپەڕیوە کە کاریگەریەکی زۆری لەسەری جێهیشتوەوە ئاندرێو ژنێکی هەیە بەناوی دیلۆریەس ئەم ژنەی  حاڵەتێکی دەرونی  هەیە بەناوی manic depression\nکە حاڵەتێکە وا لەکەسی توشبو دەکات یان زۆر دڵخۆش بێت یان زۆر دڵتەنگ بێت بەجۆڕێک بیر لەخۆکوشتن بکاتەوە  وە توشی چەنەها وڕێنەو حاڵەتی ناخۆشی دەکاتئەم حاڵەتە وا لەژنەکە دەکات کە مناڵەکانی خۆی بکوژێت لەڕێگەی خنکاندنیان لەناو ئاودا و ئاندریۆ کە دەبینێت ژنەکەی ئەم کارەی کردوە ئەپەشۆکێتو تەقە لەژنەکەی خۆی دەکات و دەیکوژێت و ماڵەکەشیان دەسوتێنێت ئەم ڕوداوە وە بونی لەجەنگیشدا وای لێدەکات هەمیشە وڕینە بکاتو شتی خەیاڵی لەمێشکیدا دروست ببێ و وا هەست بکات ئەوانەی دەوروبەری دوژمنینو پلانی بۆ دا ئەنێن و هەمیشە ڕەتی دەکاتەوە کەئەم کارەی کردبێتئاندرێو دادگایی دەکرێت وە بڕیار دەدەن بیگوێزنەوە بۆ نەخۆشخانەیکی دەرونی بەناوی ئاش کلیف کە لەدورگەیەکدایە بەناوی شوتەر ئایسلەند کە تایبەتە بەوەی نەخۆشیە وردانەی لێ چارەسەر بکرێتو کاتێ دەگاتە دورگەکە دکتۆر لێستەر بەدکتۆری تایبەت بە ئاندرێو دا ئەنێنوبەیارمەتی دکتۆر جۆن کاولی  وبۆماوەی دوو ساڵ بەبەردەوامی دەرمانی جیاواز دەدەن بە ئاندرێو کە هیچ سودێکی نابێتو لەماوەی ئەمدوساڵەیە ئاندرێو چەنەها سیناریۆ دروست ئەکات و دەلێت پیاوێک بەناوی لەیدس خانوەکەمی سوتاندوە و ژنەکەمی کوشتوە و دەلێت بەدوای ژنێک دەگەڕێت بەناوی ڕەیچڵ و تاوانەکان دەکاتە سەری و دەلێت من نەبومە کە ئەو کارەم کردوە و لەم ماوەیەدا و بەم بیرۆکەیەوە بوە کەسێکی زۆر شەڕانگێزو مەترسیدارترین کەسی ناو نەخۆشخانەکە و لەبەشی c دایان نا لەژوری ژمارە 67 و دەیەوێت هەموو شتێک بکات بۆئەوەی تاوانەکە لەسەر خۆی لابدات بەهۆی ئەوەی ژنەکەی چەنجارێک دێتە خەونیو توشی حاڵەتی زۆر ناخۆش دەبێ چیرۆکێکی تر دروست دەکات  کەگوایە ناوی تێدە مارشاڵێکی  فیدڕاڵیە و لەگەڵ هاوپیشکەی کەناوی چاڵە هاتونە بۆئەم شوێنە تاکو کچێک بەناوی ڕیچارد بدۆزنەوە کە ڕای کردوە لە نەخۆشخانەکە کەئەم سیناریۆیە سەرەتای فیلمەکەیە و فیلمەکە بەم دیمەنە دەسپێدەکات کەلەناو بەلەمەکەن بەڵام ئەمە وەکو وتمان تەنها سیناریۆیەکە یان خەیاڵێکە لەمێشکی ئاندریو دایە و بەچەن بەڵگەیەک ئەوە دەسەلمێنێت لەوانە\n① کاتێک فیلمەکە دەسپێدەکات ئاندریۆ نازانین کەلەکوێوە هاتوە یەکسەر لەناو بەلەمەکەیەو لەڕێگایە بۆ دورگەکە و هیچ زانیاریەکی لەسەر هاوبەشەکەی نییە کەلەگەڵیدا بێگومان ئەمەش شتێکە کە ڕێی تێناچێت کە بچیت بۆ کارێکی واو نەزانی کێت لەگەڵدایە ②لەکاتی گەیشتنی بەدورگەکە پاسەوانێکی زۆر لەدەوربەری دەبن بەچەکەوە و وەکو تۆمەتبارێ سێری دەکەن لەدیمەنەکەیا ئەگەر کەسێکی فیدڕاڵی بوایە ئەو هەموو پاسەوانە لەوێ نەدەبو③ هەر لەکاتی گەیشتنیان کەداوایان لێدەکرێت چەکەکانیان دابنێن ئاندرێو بەئاسانی چەکەکەی دەرەهێنێت چونکە پێشتر لەجەنگا بوە بەڵام هاوبەشەکەی نازانێت چۆن چەکەکە دەربکات ئەگەر وەک ئەو باسی دەکات لێکۆڵەر بوایە ئەوا بەئاسانی ئەیتوانی چەکەکەی دەربهێنێت بەڵام لەڕاستیدا ئەوە دکتۆرەکەی بوو دکتۆر لیستەر بەڵام ئەو لەخەیاڵی خۆیدا بە هاوبەشی خۆی دەزانی④ لەدیمەنی گەڕان بۆ کچەکە کە گوایە ڕای کردوە پاسەوانەکان زۆر بە سادەیی سێری ئەملاو ئەولا دەکەن بەوە ناکات ئەسڵەن بگەڕێن بۆ هیچ شتێک بەڵکو وا دەرەکەوێت کە تەنها دەیانەوێت ئەندرێو ڕازی بکەن کە خەریکی گەڕانن و وەک ڕۆڵ گێرانێک وایە⑤ وکاتێک لەنەخۆشەکانی دەپرسی ئەو پرسیارەی لەهەمویان کرد کە ئایا ئەندرێو دەناسن هەمویان توشی شۆک دەبن بەتایبەتی ژنەکە چونکە دەیانزانی ئەندرێو خۆیەتی نەک کەسێکی ترو هەموو ئەم دیمەنانە خەیاڵی ئەندریۆیە بەڵام وەکو ئاماژەمان پێیکرد خەیاڵێکی دروستکراو نابەجێیە کە زۆر کەمو کورتی تێدایە واتە تێد هەر ئەندریۆ خۆیەتی کەتۆمەتبارەکەیە وەکو سەرەتا باسمان کردو هەر لەناو خەیاڵیدا دەمێنینەوە تاکو دەگاتە ئەو بینایەی کە پێیوابو لەوێدا نەخۆشەکان نەشتەرگەریان بۆدەکرێتو بۆ بەرژەوەندی خۆیان بەکاریان دەهێنن و کاتێک دەگاتە ئەوێ دکتۆر جۆن کاولی لێدەبێ و پێیدەلێت کوانی هاوبەشەکەم و ئەویش دەلێت کەهیچ شتێک نییە بەناوی هاوبەشەکەتەوە ئەوە دکتۆر لیستەرە و لەوکاتەدا دکتۆر لیستەر دێتە ژورەوە و پێیدەلن کەتۆ دوساڵە لێرەیت وە دەرمانمان زۆر بەکارهێناوە لەگەڵتدا بوینە بەڵام تۆ هەر سوربوی لەسەر ئەوەی تاوانەکەت ئەنجام نەداوە  و پێیدەلێن کەتۆ تێد نیت بەڵکو ئاندریۆی وە تۆی کەژنەکەت کوشتوە و لێرەدا ئاندریۆ بڕواناکات بێگومان وەکو هەموو جارێک دەلێت ئێوە دەتانەوێ من شێت بکەنو تۆمەت بدەنە پاڵمو من هەردەبێ بچمە دەرەوەی دورگەکە  و دەبورێتەوە و لەکاتی هەڵسانەوەیدا دان بەهەمو شتێکدا دەنێ و دەلێت من بوم ژنەکەی خۆم کوشت\n بەڵام لەدیمەنی کۆتاییدا دکتۆر لیستەر دێتە لای و ئەندریۆ بە دکتۆرەک دەلێت کە پێویستە لێرە بچینە دەرەوە ئەمانە دەیانەوێت مێشکمان کۆنتڕۆڵ بکەن و ئەویش بەنیشانەیەک دکتۆرەکان  تێ دەگەیەنێت کە هەروەک خۆیەتی نەخۆشیەکەی ماوەبەڵام لێرەدا  ئەندریۆ چاک بۆتەوە لەڕێگەی دەرمانەکانی وا بەکاری هێناوە و دەزانی کەکێیەو دەزانیت کەتاوانەکەی ئەنجامداوە بەڵام بە درۆ وا پێشانی دەدات  کە دەرمانەکان سودی نەبوەو هێشتا نەخۆشە بەو بەڵگەیە پێش ئەوەی بیبەن بۆ نەشتەرگەریەکە و مێشکی بسڕنەوەو وەک کەسێکی تازە لەدایکبوی لێبکەن ئەندرێو دەلێت کە وەکو  کەسێکی باش بمریت باشترە لەوەی وەک کەسێکی خراپ بژێیت  واتە ئەندرێو بۆیە درۆی کرد بۆئەوەی نەشتەرگەریەکەی بۆ بکەنو ئەو بیرەوەریانەی لەمێشک بسڕنەوە تاکو ڕزگاری بێت لەو بیرۆکانەو کاتێک کە دەمرێت وەکو کەسێکی باش دەمرێت چونکە تاوانەکان لەمێشکی لادەبەن و مێشکی دەسڕنەوە  بەڵام لەڕاستیدا وەک وتمان دەرمانەکان توانیان لەخەیاڵ دەری بکەن و درۆکەی تەنها لەبەر نەشتەرگەریەکەبو.\n\n\n\n\n\n"
  },
  {
    "id": 348,
    "p": 348,
    "idPoster": "https://lh3.googleusercontent.com/TqUhcI1tYedfP49yuHkl280_dIxxqBajW7vofldWUSKDqR2URW2wJcv1iyw3xFgIh3jWcfHPyYbCDOjnHNz-SEcAwXvzAnaCH2tXkm7tMjwicMwri6pOOS7wis_YrfK7SZwMw2gFfg=w2400",
    "typeFilm": "film",
    "memberNameEnglish": "paywand-basam",
    "title": "the machinist 2004",
    "photo": "themachinist2004.jpg",
    "writingN": "پەیوەند بەسام",
    "nameF": "میکانیکەکە ٢٠٠٤",
    "description": "\nسەرەتا ڕوداوەکانی فیلمەکە بەکورتی باسەکەم پاشان ڕونی ئەکەینەوە...فیلمەکە باسی کەسێک ئەکات بەناوی ترێڤۆرکەسێکی میکانیکیە بەدەست کەم خەویو کێشەی دەرونیەوە دەناڵێنی وە دوو هاوێی هەیە کچێک بەناوی ستیڤی  و هاوڕێکەی تری ماریە کە لە فرۆکەخانەیەک کار ئەکات و تریڤۆر شەوانە ڕێگایەکی دوور دەبڕیو دەچێت بۆلای وە تریڤۆر کەسێکی ڕوخاوە لەڕوی دەرونیەوە و ئەم کێشانە کە هەیەتی وای لێئەکات بەردەوام شەڕی بۆ دروست ببێ لەگەڵ هاوکارەکانیدا .لە ڕودواوەکانی فیلمەکەدا ڕۆژێک کەسێک ئەبینێ بەناوی ئیڤان لەگەراجی کارگەکە و پێی دەلێت کەمن تازە هاتوم لێرە کار بکەم   و سەرنجی ڕا ئەکێشی و دوای چەن ڕۆژێک ئەو کەسە لە کارگەکە ئەبینێتەوە و تریڤور داڵغەی ئەچێتە سەری و ئاگای لەئیشەکە نامێنێ بۆیە هاوکارەکەی بەناوی میلەر دەسی چەپی ئەبڕدرێ و بەمەش زیاتر هاوکارەکانی ڕقیان لێ هەڵئەسێو بەشێت ناوی ئەبەنو ڕۆژی دواتر کەئەچێتەوە بۆسەر کار پێیئەلێن چیت بەسەر هات ئەویش ئەلێ بەهەڵە دەسم بەر دوگمەیەک کەوت و پێیان ئەلێت هۆکاری هەڵەکەشم ئەوەیە سێری  ئیڤانم دەکرد کە تازە لێرە دەسی بەکار کردوە و هەمویان شۆکەبن و پێی ئەلێن کە هیچ کەسێکی تازە بونی نییە و هیچ ئیڤان ناوێکیش لێرە نییەلێرەوە ئاڵۆزی فیلمەکە دەسپێ ئەکات و سەرمان لێ ئەشێویت و هەر ئەمەش نییە بەدرێژایی فیلمەکە ڕوداوی ئاڵۆز دەبینین کەدێینە سەری\nسێری  ئیڤانم دەکرد کە تازە لێرە دەسی بەکار کردوە و هەمویان شۆکەبن و پێی ئەلێن کە هیچ کەسێکی تازە بونی نییە و هیچ ئیڤان ناوێکیش لێرە نییەلێرەوە ئاڵۆزی فیلمەکە دەسپێ ئەکات و سەرمان لێ ئەشێویت و هەر ئەمەش نییە بەدرێژایی فیلمەکە ڕوداوی ئاڵۆز دەبینین کەدێینە سەری و دواتر تریڤۆر لەناو شارەکە ئیڤان ئەبینێ و دوای ئەکەوێت و لە باڕێک یەکتری ئەبینن و لەناو جزدانەکەی ڕەسمێکی ئیڤانی دەسەکەوێت لەگەڵ یەکێک لەهاوکارەکانی بۆیە دڵی خۆشەبێتو پێی وایە کە بەڵگەیەکی دۆزیوەتەوە کە بیسەلمێنێت ئیڤان بونی هەیە بەڵام کاتێک ئەگەڕێتەوە ماڵ دەرگای ژورەکەی کراوەتەوەو کاغەز هەڵواسراوە بە بەفرگرەکەوە کەهەنێ ژمارەو پیتی تێیە کە نازانێت مانای چییە و ڕۆژی دواتر لەگەڵ  هاوڕێکەی ناوی ماریە و لە فڕۆکەخانەیەک کار ئەکات کە تریڤۆر شەوانە ئەچێت بۆلای لەگەڵ مناڵی کچەکە دەچن بۆ پارکێ و یاریەک تاقی ئەکەنەوە کەلەناو یاریەکەشدا شتی سەیر ئەبینێ و کاتێ تەواو ئەبن کوڕەکە دەبورێتەوە ودوای ئەوە کاتێک ئەچێتەوە سەر کارەکەی بەهەڵە خەریکبوو دەسی خۆی ببڕێ و توڕە ئەبێت ئەلێت کێ وای کردوە و لەوێدا ئەیەوێت ڕەسمەکەیان پیشاندات ئەوەی ئیڤن بەڵام سەری ئەسوڕمێ کە ڕەسمەکەی لا نەماوە ولەوێدا هەموان وەک شێتو درۆزنێک ئەیبینن\nو دوای چەنجارێک سەرنجدان بۆی دەرەکەوێت ئەو نوسراوانەی سەر بەفرگرەکە وا دەیبینی وشەی( بکوژە) و چەن جارێک ئەبینێت کە لە بەفرگرەکەیەوە خوێن دەرەچێتو خوێن ئەڕژێت بەسەر زەویەکەدائەم ڕوداوانە توشی شۆکی دەکاتودواتر جارێکی تر سەیارەی ئیڤان ئەبینێتەوە و ژمارەی ئۆتۆمبیلەکە لەبەر ئەکات بەڵام کاتێک ئەچێتە بنکەوە بۆئەوەی بزانی کێیە ئیڤان ژمارەکەی نادەنێ ئەلێن تا ڕوداوێک ڕونەدات ناتوانین شتی تایبەتیت پێ بلێین بۆیە تریڤۆر ئەچێتە سەر شەقام و خۆی ئەکاتە پێش سەیارەیەک و بەتوندی سەیارەکە لێی دەدات و لەپاشان بە برینداری دەچێتەوە لای پۆلیس و سکاڵای خۆی تۆمار ئەکات بەڵام دیسانەوە شۆک دەبێ کاتێک پۆلیسەکە پێی دەلێت کە ئەو سەیارەیە هی خۆتە و بەناوی تۆوەیە و پێش ساڵێک پێمانت ڕاگەیاند کە ئەوسەیارەیە تێکشکاوەبۆیە تریڤۆر بەپەلە لەو شوێنە ڕادەکاتو دەچێت بۆلای ستیڤی هاوڕێی و لەوێدا لە چێشتخانەکە ڕەسمێکی ئیڤن ئەبینێ و جارێکی تر شۆکەبێت و بەتوڕەییەوە بانگی ستیڤی دەکاتو پێی دەلێ ئەمە چیەکات لای تۆ بەڵام ستیڤی دوبارە شۆکی دەکاتەوەو پێی دەلێت ئەوەی لەو ڕەسمەدایە خۆتیت بۆچی پێت سەیرە ؟\nتریڤۆر لێرە بەیەکجاری تێکەچێت و پێی ئەلێت تۆ درۆزنی وە دەچێ بۆلای هاوڕێکەی تری کە لەفڕۆکەخانەیە  ماری و دەبینێت لەوێ نییە و لەجێگەی ئەو  ژنێکی تری لێیە و کاتێک پرسیاری ماری دەکات ژنەکە پێی دەلێ مارێ کێیە ئەویش ئەلێت هەموو شەوێک لێرەیەو من دێم بۆلای بەڵام لێرەدا ژنەکە بەتەواوی تریڤۆر شۆکەکات و پێیدەلێت کە هەموو شەوێک دێیتە ئێرە بۆلای من و هیچ قسەیەک ناکەیت تەنانەت وامزانی کە توانای قسەکردنت نییە تەنها ئەهاتی قاوەیەکت ئەخواردەوەو ئەڕوشتیتوو ئەمە یەکەمجارتە قسە بکەی لێرەدا دیمەنێکی جوان ئەبینین کە تریڤۆر هاوەرەکات ئەلێت ئێوە درۆزنن ئێوە ڕاستی نالێن بۆوام لەگەڵ ئەکەن و ئەلێت ماریم دەوێ...دوای ئەوە و بەپەلە شوێنەکە بەجێ دەهێڵی و دوبارە ئیڤن ئەبینێ و شوێنی دەکەوێ دەبینێت کە مناڵی هاوڕێکەیلەگەڵدایە وکاتێک دەچێت ئەبینێ بەتەنیایە لەشوقەکەدا دەلێ کوا مناڵەکە چیت لێکرد ئەویش دەلێ ئەو مردوە خۆتیش ئەزانیت و دوای چەن ڕوبەروبونەوەیەک تریڤۆر ئیڤان ئەکوژێت و لاشەکەی ئەباتە سەر کەناری ئاوێک و فڕێی دەدا بەڵام دوبارە دەیبینێتەوە و بۆی دەرەکەوێت کە نەمردوە و دەچێتەوە شوقەکە.... \nئەم ڕوداوەکانی فیلمەکە بوو بەڵام لەڕاستیدا تریڤۆر پێش ساڵێک بە ئۆتۆمبێل بەبێ هۆکار لەترافیکی سور ئەدات و بەوهۆیەوە ژنێکو مناڵێک ئەکوژێت و بەپەلە ڕادەکاتو ئۆتۆمبێلەکەی لەناو ئەبات و بە پۆلیسیش ئەلێت کە ئۆتۆمبێلەکەم لەناو چوەو نەماوە تاکو گومان لەسەر خۆی نەهێلێت بەم شێوەیە تریڤۆر لە دەستی پۆلیس ڕزگاری دەبێ بەڵام لایەنی دەرونیو هەستەکانی تێکئەچێتو هەستی تامکردنو خەوتنی نامێنی وە چەنەها کێشەیتری دەرونی بۆدروستەبێت بەشێوەیەک کەتەواوی ئەو ڕوداوانەی فیلمەکە کە باسمان کرد جگەلەخەیاڵو وڕێنەکردنی تریڤۆر زیاتر هیچ نییە هەموی وێناکردنی مێشکی تریڤۆر خۆی بوو کە ئەو حاڵەتەی کەتێیدابوە وای کردوە هەمیشە وڕێنە بکاتو هەست بەتاوان بکات و زۆربەی کارەکتەرەکانی فیلمەکە وەکو ئیڤان یان ماری لەخەیاڵی خۆیدا بوە وکاتێک دەزانێت کە ئیڤان نەمردوەدێتەوە شوقەکەوە لەبەردەم ئاوێنەکەیدا پێمان دەلێت کە کێیەو چۆن ژنو مناداڵەکەی کوشتوە بەو سەیارەی کە لەخەیاڵیدا هی ئیڤان بوو و هەمیشە دەیبینی  لەڕاستیا ئەو سەیارە هی خۆی بوو وە ڕوداوەکەی پێ ئەنجام دابو و دوای چەنجارێک سەرنجدان بۆی دەرەکەوێت ئەو نوسراوانەی سەر بەفرگرەکە وا دەیبینی وشەی( بکوژە) بۆیە شوقەکە چۆڵدەکات و بەخاوەن شوقەکە دەلێت کە ئیتر نایەمەوە و دەچێت بۆ پۆلیسو خۆی ڕادەستی یاسا دەکات ودەلێ من بومە کەئەوانم کوشتوە..\nو پاش ئەوەی دەسگیری ئەکەن و ئەیبەنە زیندان چونکە تریڤۆر هەست بەتاوانکردنی نامێنی و لەڕوی دەرونیەوە هەستەکات کە دادپەروەری هاتۆتە دی و ئێستا ویژانی ئارامترە زۆر بەئاسانی خەوی لێدەکەوێت ..ئەم فیلمە زیاتر دەرونو خەیاڵی کەسی تۆمەتبارمان نیشان ئەدات کە بەیڵ ڕۆڵی دەگێڕێت  و پێمان دەلێت کە تاوانکردن شتێکی وائاسان نییە و هەرچەنێک لە پۆلیسو لە دادگا خۆت بدزیتەوەو ڕابکەی لێیان ناتوانی لەدەرونو ویژدانی  خۆت ڕابکەیت.\n\n\n\n\n\n"
  },
  {
    "id": 349,
    "p": 349,
    "idPoster": "https://lh3.googleusercontent.com/vdNwzJRu17utDEvka7dJpEpjRyum9a9MaRGSKPvWdfW-9UnbRb5JoqDrvu3VgZ0VkJcuyblu7Ucu1maKjAHyYKLMR8GMclWPXPiBp0qzoRtArR8KqXqB_P4KYHUSiwpj7l6mlyZCXw=w2400",
    "typeSeries": "series",
    "memberNameEnglish": "hasan-falah",
    "title": "Fantalos 2008",
    "photo": "Fantalos2008.jpg",
    "writingN": "حەسەن فەلاح",
    "nameF": "فەنتەلۆس ٢٠٠٨",
    "description": "وەرچەرخانی ناوەڕۆک لە هێڵی (زنجیرەی تێلەفیزیۆنیی) کوردییدا.\nکارئەکتەرسازیی و داڕشتنەوەی سیناریۆی درشت و هەڵبژاردنی دەروون و دایەلۆگە گونجاوەکان بۆ کەسایەتییەکان لە کات و شوێنە گونجاوەکاندا کلیلی کۆمیدیان. ئەوەی لەم نێوەندەدا کاری خۆی بەجێدەهێنێت و کاریگەریی دروستدەکات زمانە ڕەخنەگرییەکەیە، بەو شێوازە باو و زیندووەی لە جیهانی زیندووی کۆمەڵایەتییدا هەیە. بۆ هەموو ئەمانە فەنتەڵۆس بە نموونە.\nزنجیرەی فەنتەڵۆس پێویستە دووبارە بە چاوێکی ڕەخنەگرانە و جددییەوە سەرنجی پێبدرێت. ئەم بەرهەمە پاش لێکۆڵینەوە لەسەری، دەکرێت لە دەرئەنجامدا وەک یەکێک لە گرنگترین ئەو کارانە لێی بڕووانرێت کە توانای خولقاندنی گۆڕانکاریی هەیە بە شێوازی کۆمیدیای ڕەخنەگرانە. ئەمەش دەگەڕێتەوە بۆ ئەو تێڕووانینە تیژ و هەستیارانەی (شێرکۆ عەبدوڵڵا) کە وەک سیناریستی زنجیرەکە و ڕەخنەگر و تەنزنووس هەیەتی.\nبە بۆچوونی خۆم، ئەم زنجیرەیە لەڕووی هەڵسەنگاندن و بایەخەوە فەرامۆشکراوە. گەرنا لەڕووی تێکنیک و پڵۆتسازیی و کۆی ڕەگەزەکانی دیکەی سینەما و نووسینەوە هێزی کارای هەیە; توانای دروستکردنی ئەو گۆڕانکارییانەی هەیە کە دەتوانن هێڵی بەرهەمهێنان و دەرهێنانی سینەمای کوردیی باشوور بەرەو ئاستێکی بەرزتر ببەن. ئەوەی لە فەنتەڵۆسدا زەقە و جێی سەرنجە، ئەو دووربینییەیە کە بۆ داهاتوو هەیبووە. تێبینی بکەین ئەم زنجیرەیە نزیک لە دەیەیەکە هاتووەتە بەرهەم و توانای گوزارشتکردنی لە دۆخ و گوزەرانی ئەوکات و ئێستە و بگرە داهاتوویەکی نزیک تا دووریش هەبووە و دەبێت.\nهەر یەکێک لە ڕەگەزەکانی سیناریۆ و تێکنیکی سینەمایی ئەم زنجیرەیە گەر بخرێنە ژێر لێکۆڵینەوەیەکی هونەریی زانستییەوە، دەتوانین بڵێین کە توانای وەرچەرخانیان هەیە لە سینەمای کوردییدا، کوردستانی باشوور بەدیاریکراویی.\nلە دیارترین ئەو چەمک و واتایانەی دەتوانرێت لە فەنتەڵۆسدا کاریان لەسەر بکرێت: وێنەدانەوەی واقیع لە کۆمیدیای وەهمییدا، دەروونی ئەنجوومەنی بەڕێوەبردن لە مامەڵەکردن لەگەڵ تاکەکاندا، وەهمی زانین لە هەژموونی وتندا، ژیریی قەرەباڵغیی و جەماوەر، دواکەوتن و هەمانبێژیی لە نائاگاییدا، ئایدیۆلۆجیای ڕەنگەکان و هتد...\nلە هەستیارتریین بڕگەی ئەم زنجیرەیە کۆتایی و خاتیمەیە، کە بەشێوەیەکی کراوە وەڵامی پرسیارەکان بۆ بینەر جێئەهێڵێت و بینەر و ڕەخنەگری جددی پێویستە لەم بەشەدا بە وریاییەوە تێڕامان بکەن و وەستانیان هەبێت.\nچەند موقتەبەسێکی کۆمیدیی ڕەخنەگرانە لە دایەلۆگەکانی زنجیرەکەوە:\n\"- ئەرێ جەماعەت هینە و ئەمانە.. شتێکمان پێنییە بۆ ئەم ساڕووخەوانە بۆمان بخوا؟.\n- ها؟... با.. نەء.. با!.. بەس مافی ژنانمان هەیە.\"\n\"- کۆرس: حلحلی و بلبلی.. چاوم ڕشتووە بە کلی..\n- مامۆستا: ئافەرم زۆرباشە، هەرئاوا بیڵێن نەشاز دەرناچێ..\n- خوێندکاری یەکەم: مامۆستا با پڕۆڤەیەکی تر بکەین\n- مامۆستا: نانا باوکە گیان فریاناکەوین ئێستا یەن بەشوێنمانا.\n- خوێندکاری دووەم: دە با یەکجاری تری بڵێینەوە..\n- مامۆستا: گوێرەکە دەنگتان ئەنووسێ..\"\n\"- ئەرێ قالە قەپۆز دەوەرە شتێک بڵێ!.. ئەم بێمەوقیفییەو تاکەی؟.\n- هیچم بۆناوترێ!.. مەسەلەکە زۆر لە شیعر گەورەترە!.\"\n\"- هەی لەشتان داڕزێ.. خوێڕینە.. باشە بۆچی ڕاتانکرد؟ ئێوە شەرمەزار نابن؟.\n- نەخێر گەورەم.. ئەزانی بۆچی ڕامانکرد؟.\n- بۆچی؟ بۆئەوەی ئەوانیش غیرەت بیانگرێ.. ها؟.\n- یەعنی ئەمانە بۆیە ڕایانکرد بۆیی ئەوانیش غیرەت بیانگرێ و ڕابکەن؟ بۆ ڕاکردن لای ئێوە غیرەتی ئەوێ؟.\"\n\"- دارۆغا: دەی خێرا.\n- پاسەوان: باشە بەسەرچاو..\n- دارۆغا: لەگەڵ تۆمە خێرا!\n- پاسەوان: بەسەرچاو گەورەم.. باشە... گەورەم ئەزانی چی؟.\n- دارۆغا: چاڵی چاوت.. چی؟\n- پاسەوان: بۆیاخەکە زۆری تیانەماوە.. بەس بەشی گۆڕی باوکتەکا بەشی دارۆغاکە ناکا!.\n- دارۆغا: ئەوە تۆ ئەڵێی چی هەی قاڵتاغ!.\n- پاسەوان: بۆچی چیم وتووە!.. ئێ خۆ من نەمنووسیوە.. ئەڵێم بەس بەشی گۆڕی باوکتەکا..\"\n\"- ئەوە لەکوێ بووی کوڕم؟.\n- باوکە گیان... لەکوێ بم؟.. لەژێرزەمینەکە بووم و ئەوانە.\n- ژێرزەمینەکە؟! چیتەکرد لەوێ؟.\n- ئێ باوکە!.. ژێرزەمین چی تیائەکرێ؟... خەبات باوکە!.. خەبات و ئەوانە.\"\n\"- باشە سەفا، ئەڵێم.. ئەڵێم.. ئەگەر تەئخیر بوون و ئەوانە ئێمە چیبکەین؟\n- ئینقیلاب!..\n- کەرپیاو.. ئینقیلاب بەسەر کێیا؟!\n- بەسەر باوکم و باوکتا!\n- هەی هەی.. بەسەر باوکم و باوکتا!.. کورە هەی نەگبەت، باوکم و باوکت سێ حەفتەیە ئەبێ سۆراخیان نییە.. کێ ئەزانێ زەریف ئاغا چی بەسەرهێناون و ئەمانە.. تۆش بەتەمای ئینقیلابی؟\n- من خۆم بەتەما نیم.. بەس ئەڵێن دەسەڵات یەکخۆشە!.\""
  },
  {
    "id": 350,
    "p": 350,
    "idPoster": "https://lh3.googleusercontent.com/jskItlMsQFiG4JNvQlr3xh7jS_bwdtCyywSKp03M9RAudwuxHzZ8UfdZzGJ3m8nGRpD4C2AiOF59c1dlE-cM4RjgDW2nBYIPBstwqJgHhIglkS03On6yhWmkhQFwzgd_abPNuXLU1g=w2400",
    "typeFilm": "film",
    "memberNameEnglish": "hasan-falah",
    "title": "American Made 2017",
    "photo": "AMERICANMADE2017.jpg",
    "writingN": "حەسەن فەلاح",
    "nameF": "دروستکراوی ئەمەریکا ٢٠١٧",
    "description": "شیکردنەوەی دروستکراوی ئەمەریکا\nلە سەرنجڕاکێشترین ئەو چیرۆکانەی لە گەرمەی جەنگی سارد دا دروست بوو، چیرۆک و ڕووداوەکانی ژیانی (باری سیڵ)ە کە بە شێوەیەکی کاریگەر و ڕاستەوخۆ کاری کردووەتە سەر هەڵگیرسانی جەنگ لەسەر ئەو ناوچانەی تێوەگلابوون لە بازرگانیکردن بە چەکی نایاسایی و ماددەی هۆشبەرەوە.\nمەترسی کۆمیۆنیزم لە ئەمریکای ناوەڕاست لە ماوەی جەنگی سارد دا بوویە هۆکارێکی گەورە بۆ تێوەگلانی چەندین وڵات لە بازرگانیکردن بە مادەی هۆشبەر. لە ڕاستییدا دەتوانین بڵێین خودی هەڵۆ جەنگاوەرەکە دەستی هەبووە لە گواستنەوە و بەردانەوەی ماددەی هۆشبەر لە نێوان سنووری ئەمریکای ناوەڕاست و ئەمریکای باکور، و بردن و هێنانی چەکی نایاسایی و دزەپێکردنی چەندین جەنگاوەری گروپە چەکدارەکان بۆ نێو خاکی ئەمریکا بە مەبەستی ڕاهێنان و پەرەپێدانی ئاستی چەکدارییان.\nتەوەرەی یەکەم: باری سیڵ و جەنگی دژ بە کۆمیۆنیزم\nتەوەرەی دووەم: چیرۆکی ڕاستەقینە و کاریگەری لەسەر باوەڕ و هەڵوێستی بینەر\nتەوەرەی سێیەم: ڕۆڵی تەکنیکی بە دۆکیۆمێنتکردن لە بەرجەستەکردنەوەی واقیع لە فیلمی سینەماییدا\n-\nتەوەرەی یەکەم: باری سیڵ و جەنگی دژ بە کۆمیۆنیزم\nنەشونمای بیری شۆڕشگێڕی (پرۆلیتاری) وەک بەشێک لە شۆڕشی کۆمیۆنیستی لە ئەمریکای ناوەڕاست مەترسی بوو بۆ سەر بیری کاپیتاڵیستی و سیاسەتی ئەمریکی. کۆتایی ساڵی حەفتاکانی سەدەی ڕابردوو دەستپێکی قەیرانەکانی ئەمریکای ناوەڕاست بوو بە هۆکاری جەنگە ناوخۆیی و شۆڕشە کۆمیۆنیستییەکان، کە چەندین وڵاتی جیاوازی ئەمریکای ناوەڕاستی گرتەوە. ویلایەتە یەکگرتووەکانی ئەمریکا ترسی لە بردنەوەی هێزە کۆمیۆنیستەکان هەبوو، چون بردنەوەی ئەو هێزانە بە واتای پچڕانی پەیوەندی بوو بە ئەمریکای باشوورەوە. مەترسی داڕشتنەوەی بیری کۆمیۆنیستی و بونیادنانی حوکمەتە پرۆ-سۆڤیەتییە کۆمیۆنیستییەکان مەترسییەکی گەورە بوون بۆسەر پەیوەندییە دەرەکییەکانی ئەمریکا و زیاد بوونی مەترسی هێزی سۆڤیەتی بۆ سەر ئاسایشی ناوخۆ و بیری کاپیتاڵیزمی ئەمریکی.\nگونجانی دۆخی جیۆلۆجی و کەشی ناوچەکانی ئەمریکای ناوەڕاست، هاوشانی باری نالەباری سیاسی و ئاسایشی نێوخۆیی، لەگەڵ گران بوونی ژیانکردن و بەرتەسکبوونەوەی داهاتی چینی کرێکار و جوتیار، هۆکارگەلێکی زەق بوون بۆ سەرهەڵدان و پەیدابوون و بەرهەمهاتنی لە ڕادە بەدەری ماددەی هۆشبەر بەتایبەتی (هێرۆیین). سەرکەوتنی شۆڕشی کوبی سەرئێشەیەکی گەورە بوو بۆ ئەمریکا، چون پێشهاتەکان پێشبینی گەورەبوونی دەسەڵاتێکی بەهێزیان دەکرد دژ بە سیستەمی ئابوری و سیاسی ناوخۆیی ئەمریکا، کە دەبووە هۆکاری ژێرکەوتنی دەسەڵات و هەژموونی ئەمریکی لە دەرەوەی سنووری خۆی.\nلەم دەمەدا شێوازی دابەشبوونی دانیشتوان دابەش دەبێت بەسەر دوو بەرەدا؛ یەکەمیان هەوڵ بۆ هەڵهاتن و کۆچکردن بەرەو ویلایەتە یەکگرتووەکان دەدات، دووهەمیان سەرەڕای دۆخی ناهەمواری ناوچەکە، لەژێر سایە و دەسەڵاتی کارتێڵ و گروپە جیاوازەکان دەمێنێتەوە و بە فەرمانی (درەگ لۆرد) یان (پێشڕەوی جووڵانەوە چەکدارییەکان) دەجووڵێتەوە. ئەمە بوویە هۆکاری خێرابوون و زەقبوونەوەی جووڵەی بەرهەمهێنان و زیاد بوونی بڕی دەرهاویشتە لە کۆی پڕۆسێسەکەدا. هاوکات لە ناوخۆی ویلایەتە یەکگرتووەکان ئەوانەی دەبوونە پەنابەر و کۆچیان دەکرد، ڕووبەڕووی بارێکی گران دەبوونەوە. بە پێی وتەی پرۆفیسۆری یاریدەدەر (Leisy J.Abrego) لە زانکۆی کالیفۆرنیا،لۆس ئەینجڵس دەربارەی سیاسەت و مامەڵەی ئەمریکا لەگەڵ پەنابەرانی ئەمریکای ناوەند: \"لە ڕوویەکەوە ئەو بارودۆخە دروست دەکەیت کە وا بکات ئەو جێیانە توانای ژیان کردن تیایاندا ئەستەم بێت، لە ڕوویەکی دیکەوە تۆ توانای ناسینەوەی ئەو دۆخی ژیانکردنەت نەبێت و جەخت لەسەر ئەوە بکەیتەوە کە پەنابەران مافی مانەوەیان نییە.\" ئەم بڕیارە دەبێتە هۆکارێکی سەرەکی بۆ نیشاندانی وێنایەکی توندی پەنابەران و ڕەشبینی تاکەکان، دەشڵێت: \"وەرنەگرتنی ئەو کەسانە وەک پەنابەر و پێنەدانی پەناگە بەهۆکاری نەبوونی هیچ ڕێکاری وەرگرتنی پەناگە لەو دەمەدا، ئەوانی لەژێر ئەو دۆخەدا هێشتەوە کە خاوەن هیچ ناسنامە و بەڵگەنامەیەک نەبن و ناچار بن زیاد لە کارێک بکەن بۆ مانەوە، ئەمە بوویە هۆکاری بەرزبوونەوەی ڕێژەی گروپە توندڕەوەکان لە لۆس ئەینجڵس بە تایبەتی، بە مەبەستی پاڵپشتی کردنی ئەو کۆمەڵگە بچووکانەی تیایاندا دەژیان. بوونی ئەم گروپانە یارمەتییدەری دروستبوونی ئەو چالاکییانە بوو کە تاکەکانی بەرەو بەندینخانە ڕاکێش دەکرد و لە کۆتاییدا ڕادەگوازرانەوە بۆ ئەو جێیانەی لێیانەوە هاتوون.\" هاوسات سەرۆکی ئەمریکای ئەوکاتە (ڕۆناڵد ڕیگان) هاوکارێکی گەورەی هێزە بەرپرسەکانی هەریەک لە وڵاتانی (سلڤادۆر، هیندۆراس، گواتیمالا، نیکاراگوا) بوو، بە پێدانی پارە و چەک بە مەبەستی بەگژداچوونەوەی هێزە کۆمیۆنیستییەکان. سەبارەت بەم ئاکارە ڕیپۆرتەری لێکۆڵەر (John Carlos Frey) دەڵێت: \"ئەمە ئەو سیاسەتە بوو کە ئەمریکا دڵنیا دەکاتەوە لەوەی کۆمیۆنیزم توانای بڵاوبوونەوە لەدەست دەدات بە سەرانسەری جیهاندا. ئێمە بە شێوەیەکی سەرەتایی چەک و تەقەمەنی و ئامێرە جەنگییەکان و پارەمان دەدا بە لایەنێکی جەنگی ناوخۆی ئەمریکای ناوەند بە مەبەستی لەناوبردنی کۆمیۆنیزم...\"\nلێرەدا ڕۆڵی (باری سیڵ) وەک فڕۆکەوانێک دێتە ئاراوە بۆ ئاڕاستەکردنی هێزە جیاوازەکان بە ڕووی هەردوو بەرەدا. سیڵ سەرەتا وەک فڕۆکەوانێکی هێڵی (TWA) لە کاری فەرمی خۆی دوور دەکەوێتەوە و ڕوو لە قاچاغی ماددە هۆشبەرەکان دەکات. بەپێی تێپەڕبوونی کات سیڵ دەست لەگەڵ دوو بەرەی جیاواز تێکەڵ دەکات بە مەبەستی جیاواز بۆ بەدیهێنانی ئامانجی جیاواز. گروپی (Medellín Cartel) یەکێکە لەو بەرانەی سیڵ دەستیان لەگەڵ تێکەڵ دەکات بۆ گواستنەوەی ماددەی هێرۆیین لە ئەمریکای ناوەندەوە بەرەو ویلایەتە یەکگرتووەکانی ئەمریکا. مادەلین کارتێل ئەو گروپە مەترسییدارە بوو کە (پابلۆ ئێسکۆبار) تیایدا وەک یەکێک لە ئەندامانی بەڕێوەبردن ڕۆڵی هەبووە. دوای پەیداکردنی متمانەی تەواوەتی، سیڵ دەبێت بە یەکێک لە سەرەکیتریین ئەو کەسانەی کاری قاچاغی بۆ گروپی مەدەلین دەکرد و داهاتی هەر گەشتێکی گەیشتە (١ ملیۆن و ٣٠٠ هەزار دۆلار) لە گواستنەوەی هێرۆیین دا. لێرەدایە ناوەندی هەواڵگیری (CIA) دەست لەگەڵ سیڵ تێکەڵ دەکات بە مەبەستی گواستنەوەی چەک بەرەو ئەو وڵاتانەی حکومەتی ئەمریکا پاڵپشتیی دەکردن، هاوسات هۆکارێک بوو بۆ گواستنەوەی چەندین کەس لە ئەمریکای ناوەڕاستەوە بەرەو ویلایەتە یەکگرتووەکانی ئەمریکا بەمەبەستی مەشقی سەربازی و پێگەیاندنی توانا جەنگییەکانیان.\nسیڵ بە شێوەیەکی دواڵیزمی و پارادۆکسی کاری دەکرد، لە ڕوویەکەوە خزمەتی بە ناوەندی هەواڵگیری دەکرد لە پێگەیاندنی چەکدارەکان دژ بە بنەما و جووڵانەوە کۆمیۆنیستییەکان، لە ڕوویەکی دیکەوە کاری بۆ گواستنەوەی ماددەی هۆشبەر دەکرد و ڕۆڵێکی گەورەی دەبینی لە بەستنەوەی هەردوو جەمسەری ئەمریکای ناوەند و ئەمریکای باکور بە مەبەستی گەیاندنی ماددەی هۆشبەر.\nتەوەرەی دووەم: چیرۆکی ڕاستەقینە و کاریگەری لەسەر باوەڕ و هەڵوێستی بینەر\nچەند جار تۆ بینەری فیلمێک یاخود خوێنەری چیرۆکێک بوویت و بە هۆکاری ئەوەی لە ڕووداوی ڕاستەقینەوە وەرگیراوە کاریگەر بوویت؟ لەڕاستییدا دەتوانین بڵێین ئەو فیلمانەی لەسەر بنەڕەتی ڕووداوە ڕاستەقینەکان داڕێژراونەتەوە کاریگەرییان لەسەر بینەر زیادترە و بە خێرایی کار دەکەنە سەر وەرگرتنی زانیاری و هەبوونی هەڵوێست. بەڵام ئایا ئەو ڕووداوانە چەندێک لە ڕاستییەوە وەرگیراون؟\nهەردوو توێژەر (Melanie Green) و (Dr. Philip Mazzocco) لە توێژینەوەیەکیان دەربارەی باوەڕپێهێنان لە ڕووداوی چیرۆکەکانەوە تایبەت لە سنوور و کایەی یاسایی دا، دەگەن بە کۆمەڵێک دەرئەنجام سەبارەت بە قایلکردنی ئەنجوومەنی دادوەری. ئەوان دەربارەی ئەو پرسە کاریان کردوو کە بۆچی ڕووداوی چیرۆکەکان زیادتر کاریگەریی دروست دەکەن وەک لە فاکتەکان؟ ئەو تایبەتمەندییانەیش خۆیان لە ٦ خاڵ دا دەبیننەوە؛\nیەکەم/ گەیاندن: هەروەک چۆن گاڵتەیەکی باش دەبێت بە گاڵتەیەکی مەزن بە گەیاندنێکی تەواو، توێژینەوەکە دەریدەخات کە گەیاندنی چیرۆک کاریگەرییەکی پتەوی هەیە لەسەر بڕیاری دادگا. هاوشێوە بۆ گێڕانەوە فیلمسازییەکان دروستە؛ بونیادنانی گێڕانەوە بۆ گەیاندنی چیرۆک کاریگەرییەکی ڕاستەوخۆ لەسەر وەرگرتن لەلایەن بینەرەوە دروست دەکات. چون گەیاندن پڕۆسێسی یەکەم و سەرەتایە بۆ دروستی و پتەوی ئەو چیرۆکەی دەیگێڕیتەوە، ئیدی چ ڕاستەقینە بێت یاخود نا.\nدووەم/ وێناکردن: بەبێ بوونی هیچ نیشانەیەکی وێناکراو لە سیاقی گێڕانەوەدا، خوێنەران یاخود بیسەران بە ڕێژەی ئەو کەسانە کاریگەر نابن کە دەبنە بینەری باس و چیرۆکێکی دیاری کراو. زۆرێک لە توێژینەوەکان دەرخەری ئەو ڕاستییەن کە مێشک ئەوکات \"دادەگیرسێت\" کە کاردانەوەی بۆ وێناکردنێک دەبێت، وێناکردنەوە بە شێوەیەکی کاریگەر خوێنەر بەلای ئەو چیرۆکەدا دەبات کە وردەکاری بۆ ڕووداوەکان بە شێوەی وێناکردنەوە کردووە. لە گێڕانەوەی سینەماییدا دەربارەی چیرۆکی ڕووداوەکان یاخود بایۆگرافیای کەسایەتییەکان، وێناکردنەوە کاریگەرییەکی ڕاستەوخۆی هەیە. گێڕانەوە هاوشانی ڕاستی بوونی ڕووداوەکان کاریگەرییەکی گەورە لەسەر وەرگرتن (استیعاب)ی بینەر دروست دەکات.\nسێیەم/ ڕیاڵیزم: نووسەر (Roger Dooley) دەربارەی واقیعی بوون و ڕیاڵیستی ڕووداوەکان دەڵێت: \"تەنانەت کاتێک تۆ وێنایەکی خەیاڵی دروست دەکەیت لەگەڵ چیرۆکێکدا، ڕەگەزە پێکهێنەرەکانی پێویستیان بەوەیە پەیوەست بن بەو واقیعەی بە جمهور ناسراوە، بە نموونە؛ هاندەرە سەرەتاییەکانی مرۆڤایەتی.\" لە سایەی ئەم وتەیەوە دەگەین بەوەی واقیعی_بوونی ڕووداو و هەوڵدان بۆ وێناکردنەوەی بنەما و ویستە بنەڕەتییەکانی مرۆڤ لە فیلمەکاندا کاریگەرییەکی گەورە لەسەر وەرگر دروست دەکەن بە مەبەستی باوەڕپێهێنان و وێناکردنەوەیەکی تەواوی ئەوەی بەڕاستی چی ڕوویداوە.\nچوارەم/ سترەکچەر/داڕشتە: مەبەست لە شێوازی گێڕانەوەی چیرۆکی کارەکتەرە، بەو شێوازەی پەیوەست دەبیت بە ڕوودانی ڕووداوەکانەوە. بەدوای ئەوەدا دەچیت و پرسیاری ئەوەت لەلا گەڵاڵە دەبێت کە ئاخۆ دواتر چی ڕوودەدات؟ چون باسی سەرەکی پەیوەستی واقیعە و دەکرێت دووبارە و لە ژیانی هەر تاکێکدا دووبارە ببێتەوە. ئەمە هۆکارێکی سەرەکییە بۆ باوەڕکردنی وەرگر و هەڵوێست وەرگرتن لەوەی کە چی ڕوودەدات و چارەسەرەکان کامانەن.\nپێنجەم/ ناوەڕۆک: بە شێوەیەکی کاریگەر ناوەڕۆک توانای دروستکردنی کاریگەریی هەیە لەسەر وەرگر. ئەمەش لەکاتێکدایە شێوازی بیرکردنەوە و سروشتی ڕووداو یاخود کەسایەتی کارەکتەر چەندێک توندە یاخود نەرمە؛ بەم شێوەیە وەرگر هەڵوێست وەردەگرێت لە بڕیاردان بەسەر کەسایەتی کارەکتەردا و لەگەڵ ڕوودانی ڕووداوەکان دەکەوێتە بەرباسی بڕیاردان.\nشەشەم/ وەرگر/جمهور: بە دڵنیاییەوە ڕێژەی وەرگرتن لەلای جمهور جیاوازی هەیە. لە کۆتا قۆناغی پڕۆسێسی گەیاندندا ئەو جیاوازییە چ بە شێوەیەکی بەرچاو یاخود نزم بێت بەدیدەکرێت کە شێوازی دروستکردنی کاریگەری لەسەر وەرگر لە تاکێکەوە بۆ تاکێکی دیکە دەگۆڕێت؛ ئەمەیش بنەمای ئەوەیە چۆن و لەکوێدا وێناکردنەوە بۆ ڕاستی شتەکان دەکرێت. هێند کات لە گێڕانەوەی چیرۆکە ڕاستەقینەکەدا نێرەرە پێویستی بەوەیە ئاگاداری شێوازی بیرکردنەوە و کاردانەوەی وەرگربێت بەوەی چی پێشکەش دەکرێت و چۆن باوەڕی پێ دەهێنرێت لەسەر جەوهەری باسێکی دیاریکراو.\nلەم خاڵانەوە دەگەین بەو ڕاستییەی ئەو فیلم و ڕووداوانەی لە واقیعەوە وەردەگیرێن کاریگەرییەکی زیادتر لەسەر بینەر دروست دەکەن. ئەم خاڵانەیش بۆ فیلمی (American Made) ڕاستە. گەرچی بگەڕێینەوە دواوە و سەرنجی هەریەک لە فیلمەکانی (American Sniper (2014 و (Captain Phillips (2013 بدەین وەک دوو نموونەی دیار، تێبینی دەکەین گشت گرێچن و سیناریۆی فیلمەکان لەسەر خەیاڵی نووسەر داڕێژراونەتەوە، بەڵام هاوسات وا مەزەندە دەکرێت فیلمەکان لەسەر ڕووداوی ڕاستەقینە بونیاد نراون و داڕێژراونەتەوە. بەم شێوەیە تێبینی ئەوە دەکرێت کە هەڵوێست وەرگرتن و بە جددی تێڕامان لە ڕووداوەکانی نێویان واقیعی ترن و بینەر زیادتر لەگەڵیان کاریگەر دەبێت چ بەشێوەیەکی عاتیفی بێت یاخود ئەخلاقی بێت.\nتەوەرەی سێیەم: ڕۆڵی تەکنیکی بە دۆکیۆمێنتکردن لە بەرجەستەکردنەوەی واقیع لە فیلمی سینەماییدا\nفیلمی (American Made) خاوەن شێوازێکی تایبەتمەند و کاریگەرە، ئەویش لە بەکاربردنی تەکنیکێکی جیاوازدا خۆی دەبینێتەوە لە وێناکردنەوەی ڕووداو و کەسایەتی کارەکتەری سەرەکی (باری سیڵ). تەکنیکی بە دۆکیۆمێنتکردن توانای دروستکردنی کاریگەریی هەیە لە باوەڕپێهێنان و بەرجەستەکردنی ئەو ڕووداوانەی ڕوودەدەن. ئەم تەکنیکە خاوەن تۆنی جیاواز و تایبەتمەندە بە گێڕانەوەی ڕاستییەکان بۆ دەمی ئێستا. گەر چاو بە سەرەتاییترین فیلمەکان بخشێنینەوە، ئەوانەی تایبەتن بە دۆکیۆمێنتاری و خاوەن سروشتی گەیاندنی واقیعن وەک خۆی، لەوانەیش (News Reel) و (Direct Cinema) و (Avant Garde) ئەوا تێبینی جیاوازی لە جووڵەی چاوی یەکەم و ڕەنگی ژینگەی بینراو، خێرایی ڕووداو و کەسایەتییەکان، شێوازی گێڕانەوە و نمایشی دیمەنەکان، گۆشە و گوێنەدان بە خاڵی سەرنج، و بێلایەنی لە نمایشدا دەکەین.\nئەم تەکنیکە بە یەکێک لە گرنگترین و جەوهەریترین خاڵی ئەو فیلمانە لەقەڵەم دەدرێت کە هەوڵ بۆ وێناکردنەوەی واقیع دەدەن، چون گرێچن لەسەر بنەمای ڕاستەقینە و ڕووداوی دروست بونیاد دەنرێت. ئەم شێوازە لە تەکنیک توانای بەرجەستەکردنی ڕاستەوخۆی سروشتی کەسایەتی و ژینگەی ڕووداوی هەیە لە مێشک و وەرگرتنی بینەردا. دەتوانین ئەم تەکنیکە بە تەکنیکی باوەڕپێهێنان لەقەڵەم بدەین و بیکەینە خاڵی یەکەم و سەرەکی لە هونەری سینەماتۆگرافییدا بەمەبەستی باوەڕپێهێنانی بینەر.\n-\nفیلمی (American Made) فیلمێکی درامی/ئاکشن/تاوان/بایۆگرافییە. سەرنج دەخاتە سەر ژیانی یەکێک لە فڕۆکەوانە مەدەنییەکانی سەردەمی جەنگی سارد و جەنگی ناوخۆی ئەمریکای ناوەڕاست، کە ڕۆڵی هەبووە لە ئاوەژووکردنی ماددەی هۆشبەر و هاوسات خزمەتکردنی ویست و داواکارییەکانی ناوەدی هەواڵگیری ئەمریکا. گەرچی دەقاودەق ژیان و بایۆگرافیای (باری سیڵ) وەک خۆی ڕەنگ ناداتەوە لەنێو فیلمەکە، بەڵام وێڕای جیاوازی کەسایەتی و شێوازی ئەکتەر (تۆم کڕوز) لە ڕۆڵی سیڵ دا، توانراوە بە شێوەیەکی کاریگەر بەهۆی گرێچنی بەهێز و ڕووداوی سەرسوڕهێنەر و تەکنیکێکی جیاوازی سینەماتۆگرافی سەرنجی بینەر ڕابکێشێت و کاریگەریی لەسەر ویست و بڕیارەکانی بینەر دروست بکات."
  },
  {
    "id": 351,
    "p": 351,
    "idPoster": "https://lh3.googleusercontent.com/OlwYqylbRf8VqS9lrvxu3DGlZck9bsMGAiiJYi7NPYtsV0rGoSp7qLryvDRgD7V9maH_WB_PLPuTtEPDD4dISkeqer-w065EM7-XO9nSmdVqkRE5xQflNFDjGm0dqG0J8HEaWvJmlA=w2400",
    "typeFilm": "film",
    "memberNameEnglish": "hasan-falah",
    "title": "1001Grams 2014",
    "photo": "1001Grams2014.jpg",
    "writingN": "حەسەن فەلاح",
    "nameF": "١٠٠١ گرام ٢٠١٤",
    "description": "نەگۆڕی پلانک وەک شۆڕشێکی فیزیایی کوانتۆم\nو فیلمی ١٠٠١ گرام لە پێدانی گرنگی بە جەوهەرییەتی بەردەوامی\nچەند یەکەیەک لەو یەکانەی لەنێو (سیستەمی نێودەوڵەتی بۆ یەکە/SI) بەکاردەبران، چیدیکە لە بەکارهێنانە زانستییەکاندا پشتێکی ئەوتۆیان پێ نابەسترێت. لە کۆتایی ساڵی ٢٠١٨ دا دوای کۆبوونەوەی (BIPM) دەربارەی هەماهەنگی لەسەر بەکاربردنی یەکەیەکی نوێ بۆ پێوانەی کێش، بە زۆرینەی دەنگ و دوای ١٣٠ ساڵ بڕیار بۆ لابردنی (کیلۆگرام) وەک یەکەی ستاندارد بۆ پێوانەی کێشی ماددەیەک درا. دوابەدوای ئەم بڕیارە (نەگۆڕی پلانک) وەک کوانتۆم فیزیکی جەوهەریی نەگۆڕ دیاریی کرا بۆ یەکەی پێوانەی نوێی کێش. ئەم گۆڕانکارییە دووپاتی جێگیریی پێوانەکردنەوەکان دەکاتەوە، ڕێگە خۆشکەرە بۆ ئەو داهێنانە تێکنۆلۆجییانە (بەتایبەتی تێکنۆلۆجیای کوانتەم) کە لە داهاتوودا دەکەونە بواری جێبەجێکردنەوە.\nبە وتەی مارتن میلتۆن دایرێکتەری نوسینگەی نێودەوڵەتی بۆ کێش و پێوانەکان (BIPM) \"بەکارهێنانی ئەو نەگۆڕە جەوهەرییانەی لە سروشتەوە وەریاندەگرین وەک بنەڕەتێک بۆ چەمکە گرنگەکان، هەروەک بارستایی و کات، بەو واتایەی ئێمە خاوەن بنەڕەتێکی جێگیرین کە لێیەوە تێگەیشتنە زانستییەکانمان بەرەو پێشەوە دەبەین، تێکنۆلۆجیای نوێ دادەهێنین و مەزنترین بەرەنگارییەکانی کۆمەڵگە دەستنیشان دەکەین.\"\nئەم گۆڕانکارییە کاریگەریی لەسەر چوار لە حەوت لە بنەڕەتترین یەکەکانی (SI) دروست دەکات لەوانە: کیلۆگرام، ئەمپێر، کێڵڤن و مۆڵ؛ هەروەها هەموو ئەو یەکانەیش کە لێیان دەبنەوە لەوانە، هەروەک ڤۆڵت، ئۆم و جول.\nفیلمی (١٠٠١ گرام) پەیوەستە بە جەوهەری نەگۆڕییەوە دەربارەی بەردەوامی و لۆجیک. ئەوەی جێی باسە دەربارەی ئەم فیلمە، هەوڵی جددی و بنەڕەتییە بۆ خستنەڕووی لایەنە سروشتییەکانی ژیان لەنێو جەمسەرە جیاوازەکانی فیزیادا. خۆشەویستی و بەردەوامی وەک بچوکترین یەکەی جوڵانی فۆتۆنێک دەردەخات و لە گرنگی ئەو پێشهاتە ورد و بچووکانە دەکۆڵێتەوە کە ڕێڕەوەی بەردەوامی دەگۆڕن. لە ڕاستییدا ئێمە دەکرێت بێئاگابین لە بچوکترین ئەو گۆڕانکارییانەی دەخولقێن، هەروەک ڕووتکردنەوەی شتێک لەبەر سروشت دا، پێگیرسانی ڕووناکییەک لەسەر تەنێک وە یاخود دانەوەی دەنگمان لەسەر ڕوویەکی بەرین. هەموو ئەمانە کاریگەریی لەسەر بەردەوامی سروشتی پەیوەندی و ئاڵنگارییە کۆمەڵایەتییەکان دروست دەکەن، زۆر کاتیش ڕێژەی کارتێکردنە فیزیاییەکان گۆڕانکاریی جەوهەریی لەنێو دەرهاویشتەکانی بیرکردنەوەدا دەخولقێنن.\nهەمیشە بە گرنگی دەزانم لە وتار و شیکردنەوەکاندا سەرنج بخەمە سەر خود؛ وەک خاڵی جەوهەریی و بنەڕەتی بیرکردنەوە. لە فیلمی ١٠٠١ گرامدا خود بوونێکی نیمچە دیاری هەیە، بەو واتەیەی هێند کات سروشت وەک پێشهات ئامادەییەکی زەقی هەیە لە دروستکردنی بڕیارەکاندا. کارەکتەری سەرەکی (ماری) وەک زانایەکی فیزیایی، خاوەن کەسایەتییەکی کراوە و قووڵە، ڕووناک و سروشتییە. ماری تێکەڵەیەکە لە هەستی قووڵی تەنیایی و گەردی فیزیایی کوانتەم. ئەو شۆخ و جوانە، سادە و زیرەکانە دەژی. لێ هاوتای خواردنی غەم بۆ تەنیایی گرفتاری گەیاندنی کێشێکی کیلۆگرامە لە وڵاتی نەرویجەوە بۆ پاریس.\nڕۆتین ڕۆڵێکی فراوانی دیوە، دەکرێت ئەمە دەرخەری ڕاستیی ژیانی ئەو کەسانە بێت کە لە بواری زانستییدا کار دەکەن. دووبارە بوونەوەی ئەرک و هەوڵەکان وەک پێداگیرییەکی ناویستانە لە سروشت و کارەکتەری ماری دا ڕەنگی داوەتەوە. هەمیشە لە هەمان جێدا دەخەوێت، هاوەڵی هەمان تەنهاییە، هەمان ڕێگە بە هەمان ئۆتۆمۆبیل دەگرێتە بەر، لە هەمان شوێنی کارەکەیدا جگەرە دەکێشێت. بەڵام ئەوەی ڕۆتین لێرەدا تێکدەدات پێشهاتە سروشتییەکانن، مردن، خۆشەویستی، کارەسات، ڕووداو. ئەمە بەخشەری وەڵامی ئەو پرسیارەیە کە دەڵێت چی ڕۆتین تێکدەدات؟ ئەم تێکدانەیش وێناکردنەوەیەکە بۆ کرانەوە و تێگەیشتن لە خودی ژیان.\nدەرهێنەر (Bent Hamer) هاوشانی ئاستە باڵاکەی سینەماتۆگرافەر (John Christian Rosenlund) دووبارە بەرکەوتنە قووڵەکان هاوتای حەقیقەت دەکاتەوە. هامەر جیاواز لە هەموو دەرهێنەرانی دی ڕیاڵیزم بە شێوازێکی فانتەسی و خەیاڵی وێنا دەکاتەوە. ئەوەی هامەر لە تێکەڵکردنی دراما و کۆمیدیا و تراجەدی دا دەیکات ناوازەیە، ڕووانینی هامەر بۆ پرس و دید و پێشهاتەکان لەنێو دیمەن و وێناکاندا ڕەنگ دەداتەوە.\nلە فیلمی ١٠٠١ گرامدا بە جوانی ئەم ڕاستییە بەدی دەکەین. فیلمەکە خاوەن ڕووانینێکی قووڵی دوور مەودایە، بەو واتایەی دیمەنەکان شێوازێکی گشتی مێژووییان هەیە و سەرنج دەخاتە سەر گشت گۆشە و نیگاکان. هامەر لە ڕێی ڕەنگ و هاوێنەوە دەربڕین بۆ هەستەکان دەکات و بینەر ئەفسوونانە تێکەڵی حەقیقەتی هەستی نێو ڕووداوەکان دەکات. ڕەنگ وجوودێکی زەق و گرنگی هەیە لەم فیلمەدا، زیادتر وەک چەمک و هێما ڕەنگی (شین) خاوەن تایبەتمەندییە و لێیەوە پێمان دەڵێت چی دەبینین و چی ڕوودەدات.\nئاکترێس (Ane Dahl Torp) لە ڕۆڵی ماری دا بەرجەستەی تەواوی هەستەکان دەکات. ئەوەی تۆرپ ئەنجامی دەدات ئاستێکی زۆر-باشە'یە لە نواندن و بەرجەستەکەردنەوەی حەقیقەت لە دۆخێکی ڕیاڵیزمییدا. توانای ئەوەی بەخشیوە بە هەست و تێگەیشتنی بینەرانی فیلمەکە کە ڕاستەوخۆ پەی بە بوونی کێشە و گرفت و معاناتەکانی مێینە بکەن، هاوکات وای کردووە ڕەوتە زانستی و دراماتیکییەکەی فیلمەکە بەبێ پچڕان و بێ بەربەست بەردەوام بێت و پێی پێکانی ئەنجامی ناوەڕۆک و بابەت بگاتە ترۆپک.\nلە کۆتاییدا ئەوەی ماوە بیڵێین ئەوەیە کە کاتی بەرهەمهێنانی ئەم فیلمە دەگەڕێتەوە بۆ ساڵی ٢٠١٤، ئەو کاتەی هیچ هەوڵ و دەنگۆیەک نەبوو بۆ گۆڕینی یەکەی پێوانەی کێش کە ئەویش کیلۆگرامە. بەڵام هاوسات فیلمەکە ناڕاستەوخۆ سەرنج دەخاتە سەر ئەو گۆڕانکارییە کوانتەمییانەی لە کێش و بارستاییدا ڕوودەدەن. ڕووداو و پێشهاتە فیزیایی و کۆمەڵایەتییەکانی نێو فیلمەکە ئاماژە و هێمان بۆ گۆڕانکاری لە ژیاندا و پێکەوە بەستراونەتەوە.\nسەرنجڕاکێشترین وتەی نێو فیلمەکە: \"قورسترین باری ژیان ئەوەیە کە هیچ نەبێت هەڵی بگریت.\"\nفیلمەکە بە شێوەیەکی فەرمی هەڵنەسەنگێندراوە و بینینی لەژێر چاودێری گەورەکاندا دەبێت."
  },
  {
    "id": 352,
    "p": 352,
    "idPoster": "https://lh3.googleusercontent.com/5dDYFo-C-wevRLb7ViXn2gBNTUd_wBW3L9ZaopaWgmFPeJ-fskj2CUbCsL-VHMlB4c1Bydzm4E3a_Vv6-UoYaD3dspBfw3jfRk7PTfiDG5oaCz_DhLl8poRnIn9O55Thv5bYvXk7Dg=w2400",
    "typeFilm": "film",
    "memberNameEnglish": "hasan-falah",
    "title": "Moll Flanders 1996",
    "photo": "MollFlanders1996.jpg",
    "writingN": "حەسەن فەلاح",
    "nameF": "مۆڵ فلاندەرس ١٩٩٦",
    "description": "شیکردنەوەی فیلمی مۆڵ فلاندەرس\n نموونەی هەموو ئەو مێینە پشتگوێخراو و ڕەنجدەرانەیە کە کۆمەڵگە نائاگایانە بڕیار لەسەر ئاکارەکانیان دەدات و بەبێ هۆکار تۆمەتبار دەکرێن. ژینگەی فیلمەکە دەمانباتەوە بۆ نزیکی دوو سەدە لەمەوبەر و جیاوازی نێوان چینی ئەریستۆکرات و کرێکار و هەژاران دەخاتە ڕوو. سەرسوڕهێنەرانە تیشک دەخاتە سەر ژیانی تاکێکی مێینەی نێو کۆمەڵگە و ئەو پێشهات و گرفتانە وێنا دەکاتەوە کە مێینە ڕووبەڕوویان دەبێتەوە.\nگارەنتی جوانی و شاکار بوونی هەر بەرهەمێکی سینەمایی، لە هەڵبژاردنی ڕۆڵگێڕ و مۆسیقا و ڕەنگ و گرتە و لە کۆتاییدا ناوەڕۆک و پڵۆت خۆی دەبینێتەوە, کە ئەمانەش ڕەگەزی سەرەکی و بنەڕەتین. بە بێ گومان، مرۆگان فریمان وەک کارئەکتەر (هیبڵ) و ڕۆبن ڕایت لە ڕۆڵی (مۆڵ فلاندەرس) دا، تەوەرە و بنەڕەتی سەرکەوتنی ئەم فیلمەن. هەڵبژاردنی مۆسیقا کلاسیکییەکان، دەمانباتە بەر سایەی تێگەیشتن لە چینایەتی و هەستی جیاوازی کارئەکتەر. تێکەڵکردنی هونەر، بەتایبەتی وێنەکێشان و شێوەکاری، دەرخەری ڕاستی بەرەنگاربوونەوەی سەرمایەداری و هەڵگیرسانی شۆڕشن دژی ستەم و چەوساندنەوە. لەگەڵ ئەوەی هەمیشە لەو باوەڕەدام هونەر لە کۆتاییدا دڵی هەموو کەسێک دەدزێت و ڕۆحی هەمووکەس شاگەشکە دەکات؛ مۆڵ فلاندەرس ئاسان یاری بە هەستی هونەرمەندێک دەکات.\nڕەنگ و دیمەن، گرتە و جووڵەکان، هەموو پێکەوە یارمەتیدەری ئەو گرێچنە ناوازەیەن کە لە بنەڕەت و ناوەڕۆکی ڕۆمانی نووسەر (Daniel Defoe) بە هەمان ناوەوە وەرگیراوە."
  },
  {
    "id": 353,
    "p": 353,
    "idPoster": "https://lh3.googleusercontent.com/Oo1nnSWvxHz6E6x6MqoX0c2TvvMydvamUQpd4X9-_tBC6UcSZjswH4AHTFWEFumezNVyn2zY9VEtkW7nQGqOr9rZpxanCfA37UgQFx3nnQSeD_6d5XSiMfV-P9UvlAVLn0LU2QI2eA=w2400",
    "typeFilm": "film",
    "memberNameEnglish": "hasan-falah",
    "title": "The piano Teacher 2001",
    "photo": "ThepianoTeacher2001.jpg",
    "writingN": "حەسەن فەلاح",
    "nameF": "مامۆستای پیانۆ ٢٠٠١",
    "description": "دامانی مێینە لەژێر سایەی گرفتی دەروونی، و (Misogyny و Sexism)دا\nچێژی \"وێناکردنەوەی ئاوازی مۆسیقا\" هاوشێوەی چەشتنی خۆشییە لە ئازارەوە. ئامێری پیانۆ لە ڕووکەشدا ڕووخسارێکی ڕەش و سپی و بێ تامی لە خۆ گرتووە، بەڵام پیانۆ یەکەمین و سەرەکیترین ئامێری مۆسیقییە بۆ ڕۆچوونە نێو ناخی تاك و وروژاندنی داواکاری و حەزە پەنهانییەکان. ئاوازی بەرز و نزمی جیاوازی پیانۆ، زوو پەنجەی پڕ لە ئازار و هەستی قووڵی دەگاتە سەر ڕۆحی کەسی ماندوو، و ئاسان دەیهێنێت و دەیبات. ئەوانەی لە ناڵەی مۆسیقا تێدەگەن و دەنگی ئامێرەکان لەلایان دەبێتە وێنا و ژینگەی زیندوو، ئەوانەن کە لە دەرەوەی ناخەوە هەڵقوڵێنراونەتە ناوەوەی خود. ئاوازەکانی (Schubert) و داڕشتە مۆسیقییەکانی کە تایبەتن بە ئامێری (پیانۆ)، زیادتر لە هەر پارچەیەکی دی هەست و ئارەزووی توند لە ناخی تاکدا دروستدەکەن. کە شۆك دەبێتە دیاردەیەکی بەزەبری دەروونی، و کۆن دەبێت؛ بێنرخبوون و هەستنەکردن بە ئازار دێتە کایەوە، ئەم دیاردە دەروونییەیە کە لە دەرئەنجامی زۆرداری و پیاوسالارییدا لە سەرەتای تەمەنی مێینەوە سەرهەڵدەدات. لێرەدایە مۆسیقا دەبێتە هاوکارێك بۆ خۆ-ونکردن و بزێوی لە پەیوەندییە خۆشەویستییەکاندا.\nلەوە ناگەم بۆچی نەوەی ئێستا پشتیان لە شاکار و کارمەندانی مۆسیقای کلاسیکی کردووە و پۆپ و ڕۆك بووەتە جێی سەرسامی و سەرگەرم بوونیان؟ ئاخۆ هەستی خۆکوشتنە تاك بەرەو مێتاڵ بوون دەبات یاخود پشتگوێخستنی کاری ڕاستەقینە و جددیاتە تاك بەرەو پۆپ ڕادەکێشێت. بۆچی دەبێت هەمیشە کارە مەزنەکان پشتگوێ بخرێن و بەپێی تێپەڕبوونی کات نرخ لەق بکرێت. هاوساتە لەگەڵ کاڵبوونەوەی شاکاردا، بەهرەمەندی و سۆز دەمرێت. کارەکتەری (Erika Kohut) نموونەی ئەو مێینانەیە کە ڕادەستی ئاڵۆزی و گرانی ژیانێکی دڕندە کراون. [ئەم مامۆستای پیانۆیە و لە چلەکانی تەمەنییدایە، باوەڕی بە (Perfection) هەیە لە ئاست و نواندنی قوتابییەکانییدا. گرنگییدان بە مۆسیقا و هونەری کلاسیکی بە ڕێژەیەکی بەرچاو ڕووی لە کزبوون کردووە. ئێریکا لەگەڵ دایکییدا دەژی و لەسەر یەك پێخەف دەخەون، باوکی بەهۆی گرفتی دەروونییەوە لە مێژەوە لەدەست داوە، هاوسات لە ناخەوە (ماسۆکیست)ـە و بەدوای کەسێكدا دەگەڕێت ئازاری جەستەیی بدات. ئێریکا ئاڵوودەی (پۆرنۆگرافی)بووە و ئازاری دەروونی خوێندکارەکانی دەدات لەکاتی هەڵەکردنیاندا. ئێریکا لەگەڵ نەبوونی پەیوەندی لەگەڵ هیچ پیاوێکدا بۆ هێنانە دی خەونە توندەکانی، خۆی لە ڕووی دەروونی و جەستەییەوە ئازار دەدات، بە رێژەیەکی بەرز و توند تاوەك دەگات بە خەتەنەکردنی خۆی. تێگەیشتن لە دیاردەیەکی دەروونی ئاوها کارێکی گرنگ و لەسەرخۆیە. ئەم باسە یەکێکە لە گرنگترین و ئاڵۆزترین بیردۆزەکانی فڕۆید کە تایبەتە بە (Psychosexual development) و (Sexual Abuse). گەورەترین گرفتیش لە ژینگەی ئاسایی دەرەوەدا، نەناسین و تێنەگەیشتنە لەم کەسایەتییانە کە بە خۆکوشتن کۆتاییان دێت.\nبۆ هەر ڕووداوێك هۆکار هەیە، بۆ هەر بڕیار و هەستێکیش کاریگەرییەك لە دەرەوەی ژینگەی ناوەوەی تاكەوە بە ئاڕاستەی ویست و داواکارییەکان ئاڕاستە دەکرێت. مەرجی چەوساندنەوەی مێینە هەمووکات لەژێر دەست و دەسەڵاتی پیاودا نییە، هێند کات مێینە بەهۆی تاكێکی مێینەی دیکەوە ئازار دەدرێت، و وەك دیاردەیش \"خود\" دەبێتە سەرچاوەی بزواندنی ڕق و ئازار لە مێینەدا؛ هەمان شت بۆ نێرینەش ڕاستە. ئیگۆی هەر تاکێك لەگەڵ تێگەیشتن لە ڕوودا و کاریگەرییەکانی ژینگەکەیدا، بەرەو پێشەوە دەچێت. لەم دیاردەیەشدا ئیگۆ ڕۆڵێکی گرنگ دەبینێت لە دوورکەوتنەوە لە ئازار و گرفتە دەروونییەکان. بەڵام لەکاتی ڕووخانی تاكدا بەهۆی لەدەستدان و گۆڕانکاری گرنگ لە سووڕی ژیاندا، نەمانی باوەڕ و نرخ دەبنە هۆی پشتبەستن بە چەشتنی ئازاری دەروونی و جەستەیی خودی، و هاوسات ئازاردانی دەروونی کەسانی بەرنابەر. لەم دۆسیەیەی ئێریکادا مردن و لەدەستدان دەبنە هۆی کەوتنی ئێریکا و ڕادەستبوونی بە ڕووی دەسەڵاتی بەرانبەر و حەزی توندی خودی بۆ گەیشتن بە لوتکەی چێژ. دۆخی ئیریکا وا دەخوازێت کەسی نەوێت، بەڵام پێویستی بە کەسێك بێت، ئەم گرفتەیش دووچاری زۆرینەی تاکە مێینەکان دەبێتەوە لە کۆمەڵگە زۆر کراوەکاندا. \nسینەمای ئەوروپا، و فەڕەنسی و ئیتاڵی بە تایبەتی، سینەمایەکی بێ خەوشن. ئەوەی ئەمان ئەنجامی دەدەن و تیشکی دەخەنە سەر، خۆی لە گرفتە قووڵەکانی کۆمەڵگە و نەریتە بێسوودەکانی کولتوردا دەبینێتەوە. هەڵدانەوەی ڕاستی ئەرکێکی پیرۆزە بۆ باشتر کردن و بەرەوپێشبردنی کۆمەڵگە و چاککردنەوەی بەها کۆمەڵایەتییەکان. وشەی \"قەدەغە\" یاخود \"ڕێگەپێنەدراو/محرم\" لە سینەمای ئەوروپییدا بوونی نییە، کە ئەمەیش خاڵێکی جەوهەرییە بۆ سەرکەوتنی سینەما لە ئەوروپادا. خاڵێکی دیکەی گرنگ لە سینەمای ئەوروپادا، ڕانەکردنە بەدوای ناوبانگ و پارەدا، ئەوەی لێرەدەکرێت کارکردنە بۆ بەرهەمێکی پیرۆز بە مەبەستی چاککردن و باشترکردنی ڕەوش و دۆخە ئاڵۆزەکانی نێو کۆمەڵگە. نەبوونی پروپاگەندە و موبالەغە لەنێو فیلمەکانی ئەم سنوورەدا، وایان کردووە سەری ڕێزیان بۆ دانەوێنرێت و ستایشی کارە مەزن و پڕ واقیعییەکانیان بکرێت.\nفیلمی (La Pianiste - The Piano Teacher) بە یەکێك لە گرنگترین ئەو فیلمانە دادەنرێت کە باسێکی گرنگ و توندی نێو کۆمەڵگەی هەڵداوەتەوە و بە مەبەستی چارەسەر، ڕاستییە نهێنییەکان نیشانی جەماوەر دەدات. بەهۆی ڕۆڵە زۆر نایابەکەی (Isabelle Huppert) و (Benoît Magimel) خەڵاتی باشترین ئەکتەر و ئاکترێسی فێستیڤاڵی فیلمی کانی وەرگرتووە لەپاڵ ٤ خەڵاتی دیکەدا لە ساڵی ٢٠٠١. سینەماتۆگرافییەکی زۆر جوان و پشتبەستن بە گرتەی وەستاو و بەکارهێنانی ڕەنگێکی سادە، فیلمەکەیان پڕ لە مانا کردووە. کەمترین سیمبول و هێمای شاراوە لەنێو فیلمەکەدا بەکارهێنراوە، ئەوەی هەیە تێگەیشتنە لە ناخ و دەروونی کارەکتەرەکان و شیکردەوەی دۆخی دەروونیان بە بەکارهێنانی زانستی دەروون ناسی.\nبە هیچ جۆرێك فیلمێکی خێزانی نییە و لەو فیلمانەیە کە بۆ کەسانی تێگەیشتوو بەرهەمهێنراوە، بەهۆکاری بوونی گرتەی بێ سانسۆری پۆرنۆگرافی و خوێن، توندوتیژی، سێکس، جگەرە، ئەلکهۆڵ.\nئەم شیکارییەش خۆی لە سپۆیڵدا نادۆزێتەوە."
  },
  {
    "id": 354,
    "p": 354,
    "idPoster": "https://lh3.googleusercontent.com/4HYtFNtShLaHfFZ6AChpyxQpLg0VMdg4_0-vPzZ0TnpheTy-4yaWUbMUYa-LX0q3zuMfFIhX3X6VVgQrz_dbpDWUBoOeBYYpE1azZUZbE4Ux8OGKoOO8n5WLbZhzjUqnndiOlLIZxQ=w2400",
    "typeFilm": "film",
    "memberNameEnglish": "hasan-falah",
    "title": "Orpheus Trilogy",
    "photo": "OrpheusTrilogy.jpg",
    "writingN": "حەسەن فەلاح",
    "nameF": "سێینەی ئۆرفیک",
    "description": "سەرنجتان بەلای (سێینەی ئۆرفیک) ڕادەکێشم زنجیرە فیلمێکە لە دەرهێنانی (ژان کوکتو)\nخوێنی شاعیرێک:\nهێماگەریی وەک بنەمای بنەڕەتیی دەرهێنەر و فرە-بەهرەمەند (ژۆن کوکتو) لە فیلمی (خوێنی شاعیرێک) ئەکتیڤە، ڕۆڵی کەسایەتیی تاک دەبینێت.\nسورڕیاڵیزم ڕۆح و جەوهەرە؛ گەر بونیاد وەهمی ئەو حەقیقەتە نەبێت کە لە ویستی تاکدا هەیە ئەوا فیلمەکە هیچی دیکە نییە. هاوسات بەراورد بە کارە سورڕیاڵیستییەکانی (لویس بونیوێل) فیلمەکە وەک یەکەمین کاری کوکتو نەرمترینە؛ ئەزموون هێمایە، جەوهەری وێناکردنەوەیە بۆ توندی.\nفیلمەکە وەک بەشی یەکەمی سێینەی پەیوەست بە (ئۆرفیزم) جەخت لە هێماناسی دەکاتەوە؛ هێما کلیلی تێگەیشتنی ئاکتە سورڕیاڵییەکانییەتی، بەدوایدا هەریەک لە بەشی دووەم (Orpheus) و بەشی سێیەم (Testament of Orpheus) دێن.\nئۆرفیوس:\nجەوهەری نێوان هونەر و شیعر و مردن\nنووسینی شیعر شاعیر بێبەریی دەکات لە نووسەر بوون؛ ئەفسوونی شیعرە گەر جوانبینی وجوودی هەبێ بەبێ ئەزموونی نووسین. جۆن کوکتو جیاواز لە ئەفسانەی یۆنان، دەیەوێت لێرەدا ڕۆڵی مردن پەیوەست بە جوانبینی بۆ شیعرییەت نیشان بدات. شیعر و جوانی، لەدەستدان و پەرجوو، لە کۆتاییدا شاعیر و ویست دەکاتە سێ پنتی جیاواز بۆ پێکهێنانی دەربەندی نێوان ژیان و مردن.\nوەسێتی ئۆرفیوس:\nجادوو و جوانی، وەهم و مردن، شاعیر و پەرجوو\nژان کوکتو لە کۆتا فیلمی ژیانیدا پەرجووی نەمری ئاوێزانی جەوهەری شاعیر بوون دەکات. کوکتو پێی وایە ئەوە خۆشەویستییە مردن (وەک کەسایەتی) پەیوەستی نەمری دەکاتەوە؛ بە واتایەکی دیکە مەرج نییە ئەوەی دەیبینیت ڕاستی (خۆشەویستی) بێت، وەهم (مردن) دیوە نەبینراوەکەی وجوودە کە دەکرێت حەقیقەت بێت. دەربارەی ئەمە لە سەرەتای فیلمی (وەسێتەکەی ئۆرفیوس) دەڵێت: \"هێزێکی دەگەمەنی سینەمایە کە ڕێگە بە چەندین خەڵکی مەزن دەدات پێکەوە هەمان خەون ببینن و وەهم نیشانی ئێمە بدەن وەک ئەوەی تەواو حەقیقەت بێ.\" گەر ورد ببینەوە، لە کۆی سێینەی ئۆرفیک دا وەهم یەکسانی مردنە، مردنیش هێزێکی تەواو ڕاستەقینەیە کە دیوی نادیار نیشانی ئەوانە دەدات کە بەتەواوەتی خۆیان داوەتە ژێر دەسەڵات و هەژموونی. مردووەکانیش ئەوانەن کە دەبنە ئامڕاز و پێگەیەک بۆ گەیشتن بە ڕەهەندی نەبینراو؛ دیوی نەبینراوی وەهم. هاوکات دەشڵێت: \"ئەمە، بە کورتی، هۆکارێکی بەرز و سەرسوڕهێنەرە بۆ شیعرییەت (ڕێبازی شیعری).\"\nکوکتو ڕاستەوخۆ بەرکەوتەیە لەگەڵ ڕۆحی شاعیردا؛ لەنێو چوارچێوەی فیلمەکە کوکتو دووبارە سورڕیاڵیستییانە ڕۆڵ لە ژیانی خۆیدا دەبینێتەوە پەیوەست بە وەهمی شیعرییەت. پەرجووی عیشق هاوتای وەهمی شاعیر کار لە مردن دەکەن، جوانی هۆکارێکە بۆ ڕوودانی جادوو لەسەر دەستی مردن بەمەبەستی گەیشتن بە نەمری. بەڵام کوکتو دەسەڵاتی ڕەها دەداتە دەست مردن و ئەوە مردنە بڕیار لەسەر گرنگی ناشوێن و پووچکردنەوەی شوێن-کات دەدات."
  },
  {
    "id": 355,
    "p": 355,
    "idPoster": "https://lh3.googleusercontent.com/-_Ewfu-U2TjfAZQ7mEqih79XeznNS8WCJOmMN9ZpHCA-YeuM5ABe12LrJ5ErfP6qjyPa8qbvduVCXoQdTU0_wQsQmFBdqsX8p_WaHGKO1W2sZLRta5gmoQ6qqScMPHunrgbwNW684w=w2400",
    "typeFilm": "film",
    "memberNameEnglish": "hasan-falah",
    "title": "Mr.Nobody 2009",
    "photo": "MrNobody2009.jpg",
    "writingN": "حەسەن فەلاح",
    "nameF": "بەڕێز هیچکەس ٢٠٠٩",
    "description": "کات و بوون لە نێوەندی (مێتافیزیك و زانست)دا لە فیلمی (Mr.Nobody)\nکاتێك لەوپەڕی لێواری بیرکردنەوە نزیک دەبینەوە، دەگەین بە پرسیاری کۆتایی؛ هۆکاری بوونمان بۆچی دەگەڕێتەوە؟ گرنگی هەر هەنگاوێکی داهاتوو لە ژیانماندا پەیوەستی هەنگاوێکی ڕابردووە.\nئەو هەنگاوەی ئێستا دەینێین، لەهەمان ساتدا دەبێتە ڕابردوو، خاڵی بڕیاردانیش لەنێوان ئێستا و داهاتوودا دەوەستێت. هەڵبژاردن و بڕیاردان دەربارەی دانانەوەی پێمان لەسەر زەوی، گەیشتنمان بە \"چی\" ڕوون دەکاتەوە، ئەو دۆخە دیاری دەکات کە تێی دەکەوین.\nگەڕان بەدوای مانای ڕاستەقینەی کاتدا، بێکۆتا لە ناوەندی ئەو بازنەیەدا دەمانخولێنێتەوە کە بوون چۆن کاتی دروست کرد و کات چۆن بوونی پێشخست. ئەوەی تاوەك ئێرە زانراوە بریتییە لەوەی کە کات بە یەك ئاڕاستە دەڕوات و هەموو ڕوویەکانی دیکەی دووریی بەدوایدا کەوتوون. هاوسات کات تەنها یەك ڕووی نییە و بە چەندەها ڕووی دیکە خۆی دەنوێنێت، تێگەیشتن لە ڕووە جیاوازەکانی کات پەیوەستە بە هەردوو زانستی فیزیا و فەلسەفەوە.\nلە زانستی فیزیادا، بیردۆزی (ڕێژەیی تایبەت - Special relativity) پەیوەندی نێوان کات و بۆشایی ڕووندەکاتەوە، کە (ئالبێرت ئاینشتاین) لەسەر پایەی دوو بارودۆخی ڕاستەقینە بونیادی دەنێت. لە فەلسەفەشدا و لە فەلسەفەی شیکاری نوێ بەتایبەتی، باسکردنی ڕووەکانی دیکەی کات هاتە ئاراوە بەتایبەتی لە فەلسەفەکانی (J. W. Dunne)دا.\nکات ئەو شتە نەناسراوەیە کە تەنها بە نەبوونی \"هیچ\" دەوەستێت، ئەوەی کاتیشی دروست کرد بوونی هەموو شتێك بوو تەنها \"هیچ\" نەبێت. تاوەك ئاسانتر لەمە تێبگەیت، بیهێنە پێش چاوی خۆت ئێستا بڕیاڕ لەسەر هەڵبژاردنێك دەدەیت کە دەتوانێت بە ئاسانی گۆڕانکاری لە ژیانی خۆت و هەموو ئەو شت و کەسانە دروست بکات کە بوونیان هەیە لە گەردووندا، ئایا بە وەستانی ئەو هەڵبژاردنەت کات چی بەسەردا دێت؟ دەکرێت لە خاڵی وەستان و بیرکردنەوە لەوەی چی هەڵبژێریت، هەموو ئەو کاریگەریی و ڕووداوانە لە جێی خۆیاندا بووەستن و چاوەڕێی هەڵبژاردنەکەی تۆ بکەن، ئەمە بەو مانایەی تۆ دەسەڵاتت هەبوو لە وەستاندنی ڕوودانی ئەو گۆڕانکارییانەی پەیوەستە بە هەڵبژاردنەکەتەوە. کەواتە تۆ دەتوانیت گۆڕانکاری لە بەرەو پێشچوونی کات بکەیت لە ڕێگەی وەستاندن یاخود هەڵبژاردنی ئەو بەسەرهاتانەی دوابەدوای یەکتریی دێن.\nباوەڕ بوون بە خۆشەویستی، دەمانگەیەنێت بەو ڕاستییەی کە کات بەرانبەری هەمیشە داماوە. من هەمیشە باوەڕم بە خۆشەویستییەکی بێگەرد بووە، چ بەرانبەر بە خودا، دایکم، ئەو کچەی ڕۆژێك لە ڕۆژان خۆشم دەوێت، ئەو پشیلەیەی بەخێوی دەکەم، سروشت، دواتر خۆم. با وای دابنێین خودا گەر مرۆڤی خۆشویستبا، لە بەهەشتی دەرنەدەکرد، خۆشیشی نەویستبا هەرگیز دروستی نەدەکرد، ئەمە بەو مانایەی وەستان لە هەڵبژاردنی خۆشویستن و خۆشنەویستندا هەمیشە ئەو ئەگەرییانە دەهێڵێتەوە کە دەکرێت ئەوە ڕووبدات کە چاوەڕوان نەکراوە، یان کاتێك دەکەویتە نێو هەستێکی قووڵ و خۆشەویستییت بۆ کەسێك پەیدا دەبێت، لەو ساتەدایە کە هەست دەکەیت کات لەلات وەستاوە یاخود خێراتر بووە، ئەمە بەو مانایەی سەرەتای دروستبوونی گۆڕانکارییەکان لە ژیانی تاکەکاندا و یاریکردن بە کات لە ژێر سایەی بوون و نەبوونی خۆشەویستییدایە. کەواتە بوون و نەبوونی خۆشەویستی کاریگەریی ڕاستەوخۆیان بە بوون یاخود وەستانی کاتەوە هەیە.\nپێش کۆتایی و باسی وردەکارییەکانی فیلمەکە، دەمەوێت ئەو خاڵەش بورووژێنم کە پرسیار لەسەر ڕاستیی بوونمان دەکات. بوونمان وەك ئەوەی کە بە ڕاستیی ئێمە کێین و ئایا بەڕاستی بوونمان هەیە، بەرکەوتنێکی گەورە دروست دەکات لەسەر ڕێڕەوی بەردەوامیی گشت دونیا. لە (ئۆنتۆلۆجی - Ontology)دا گەلێك پرسیار دەربارەی بوون کراوە، لەوانە: (مانای بوون چی دەگەیەنێت، بوون وەك خاوەندارێتی چییە، هەموو شتێكی بینراو دەبێت بوونی هەبێت، بە چی دەگوترێت بوون، شت چییە).\nدەپرسین گەر بەڕاستیی ئێمە خۆمان نەبووینایە و کەسێکی دیکە بووینایە، ئاخۆ گۆڕانکاریی و ڕووداوەکان ڕێچکەیەکی جیاوازتریان دەگرت؟ بە دڵنیاییەوە بەڵێ، چونکە لە کۆتاییدا ئەوە من و تۆ و ئەوین کە بەردەوامیی بە کات دەدەین و هەر یەکێك لە ئێمە بە بڕیار و هەڵبژاردنەکانییەتی دیاریی دەکات ئێستا دەبێت چی بکرێت و دواتر چی ڕووبدات، بەبێ بوونی هیچ کامێکمان یاخود گۆڕانکاریی لە بوونی ڕاستەقینەی خۆماندا، ئەوا گۆڕانکاریی ڕاستەقینە و بەرچاو لە بەردەوامبوونی ژیان دەکرا بەو شێوەیەی کە ئێستا هەیە. ئاوها، بوونی تۆ وەك ئەو ڕووخسارەی لە ئاوێنەدا دەیبینیت و بەو ناوە خوازراوەی کە هەیە، گۆڕانکاریی زۆر گەورە لەوپەڕی لێواری گەردووندا دروستدەکات بەهۆی هەڵبژاردنەکانەوە.\nفیلمی (Mr.Nobody) لە هەموو ئەو پرسانە پێکهاتووە کە لە سەرەوە ئاماژەم پێیان دا. باسی کەسێك دەکات بە ناوی (نیمۆ) کە تەمەنی هەڵچووە و خۆیشی ناناسێتەوە، وا لە سەرەمەرگدایە و ژیانێکی جیاواز و سەمەرە دەگێڕێتەوە. جێی ئاماژەپێدانە (Nemo) لە زمانی ئیتاڵییدا بە مانای (هیچکەس) دێت، ئاوها کارەکتەری سەرەکی فیلمەکە ناوی (هیچکەس هیچکەس)ـە (Nemo Nobody). پێش هەمووشتێك، وەك ئەوەی لە ناونیشانی چیرۆکدا بوونی هەیە، بە هەمان شێوە ناونیشانی فیلمەکانیش لە کۆد و ڕەمز پێکهاتوون، بە وردبوونەوە لە ناونیشانی فیلمەکە بۆمان دەردەکەوێت، نیمۆ گیرۆدەی ناسنامە خۆیەتی، و لەنێو خەیاڵی بوون (خلق) و ڕێچکەگرتنی ڕووداوەکانی ژیانیدا بە شێوازی جیاواز بیر دەکاتەوە.\nفیلمەکە هەڵگری پێناسێکی بەهێزی فەلسەفە و خەیاڵە، دەرخەری ئەو ڕاستییەیە کە هەموو ئەوانەی ڕوودەدەن پەیوەستن بە بڕیارەکانی خۆمانەوە نەوەك دەسەڵاتێکی سەروو تواناکانی مرۆڤ. مێتافیزیك لەم فیلمەدا ڕۆڵیکی سەرەکی دەبینێت لە بەڕێوەچوونی زەمەن و ڕووداوەکان، هاوسات بڕیاردان و گۆڕانکارییەکان هەر لەنێو دەستی مرۆڤەکان خۆیاندا دەهێڵێتەوە.\nدیمەنەکان لە سەرەتاوە تاوەك کۆتایی تەمومژاویین و وەڵامەکان ڕاستەوخۆ نادەن بەدەستەوە. هەڵگری بیرۆکەی دیمەنگەلێکی ئاوها لە فیلمێکی دوورماوەدا، دەکرێت تەنها بە دەرهێنەرێکی بەتوانای وەك (Jaco Van Dormael) و سینەماتۆگرافەری بە سەلیقە (Christophe Beaucarne) بکرێت و دەسەڵاتیان بەسەریدا بشکێتەوە.\nبەکارهێنانی ڕەنگ و سیمبوڵ و ئاتمۆسفێر و فیگە (Figure)، وەك گەیەنەری وەڵامی پرسیارەکان بە وردی کاریان لەسەر کراوە و بینەر لە ڕێگەی ئەوانەوە باشتر هۆکارەکانی بۆ ڕوون دەبێتەوە.\nئەوەی جێی ئاماژەپێدانە ڕۆڵی سەرەکی ئاکتەر (Jared Leto)یە کە بە شێوازێکی بەهێز چەندین ڕۆڵی جیاوازی لە نێو هەمان جەستە و چەند چیرۆکێکی جیاواز بەرجەستە کردووە. کە ئەم خاڵە دەکرێت بە گرنگترین ڕەگەزی سەرکەوتنی فیلمەکە لەقەڵەم بدرێت. هەرچی دەمێنێتەوە بەکارهێنانی دەنگ و گۆرانی و مۆسیقایە لەنێو فیلمەکەدا بە شوازێکی زۆر ڕێکوپێک و دانانەوەیان لە کاتی خۆیاندا، کە بە هەمان شێوەی سینەماتگرافییە ناوازەکەی هەڵگری پەیام و دیدی جیاوازن.\nفیلمێکی فەلسەفی و ئاڵۆزە بۆ تێگەیشتن، سەیرکردنی بۆ تەمەنە کەمەکان لەژێر چاودێری کەسانی گەورە دەبێت.\nبیبینن"
  },
  {
    "id": 356,
    "p": 356,
    "idPoster": "https://lh3.googleusercontent.com/yPo9MQB32tiyT9qYiPs4LwRc5IGhIxRGh3miV7Mx5AFBxSgS2mcaSFAfLBAK58C5_-17h6LvSInc5zvjnVDbmf4YNDJ_yFk6fIM6_ZkZbgj4MCSoZ1l_S-cgV4Ow7gEaZ4N-jGk4Pw=w2400",
    "typeSeries": "series",
    "memberNameEnglish": "hasan-falah",
    "title": "Bidune kaid 2017",
    "photo": "Bidunekaid2017.jpg",
    "writingN": "حەسەن فەلاح",
    "nameF": "بەبێ مەرج ٢٠١٧",
    "description": "شیکردنەوەی زنجیرەی بەبێ مەرج\nنەخێر بۆ قسەکانی باوکم، نا بۆ ویستی سەرۆک\nپووچکردنەوەی داخوازی لایەنە جیاوازەکانی ناوەندگەرایی لە ژینگە جیاوازەکاندا\n| ڕۆژهەڵاتی ناوەڕاست و ڕۆتینی دراما\n| تەکنیک و ناوەڕۆک، هۆکارن بۆ ئاستی (بدون قید) لە باڵاییدا\nپێشەکی\nگرنگە هەوڵ و ویستی سینەما وەک ئامڕازێک بۆ گۆڕانکاری و ڕیفۆرم لە ڕۆژهەڵاتی ناوەڕاستدا بخەینە ژێر پرسیارەوە. گەرچی نائامادەیی بەدواداچوونە یان نائاگاییە لەوەی چی لە ناوەندی سینەمایی ڕۆژهەڵاتدا ڕوودەدات، تا سەرنجی ڕەخنە بە ڕوویدا هەڵگەڕێتەوە. بەڵام ڕاستییەکان گەواهیدەری نزمی ئاستی بەرهەمهێنان و دەرهێنانن. نکوڵی لە هەوڵنەدان بۆ داهێنان یاخود ترسان لە چڕکردنەوەی تابوو و خستنی بۆ بەرباس ناکرێت، بەڵام ئەمە بە واتای مت بوونی جووڵە و هەوڵنەدان بۆ خۆهاویشتن بۆ دەرەوەی سووڕی وەستانی داهێنان نایەت. ئاڕاستەی گۆڕانکاری ناوخۆیی لە دەرەوە بەرەو ناوەوەی ناوەندە؛ بەو واتایەی بۆ شکاندنی چەق دەرچوون لە خولگە و لێدان لە دەرەوەی بازنەوە پێویستە، ئەمەش دۆخێکی ئەزمووننەکراو و مۆدێرنە بە ڕۆژهەڵاتی ناوەڕاستدا سەپێندراوە، خۆی لە خۆیدا گۆڕانکارییەکی دوور مەودا و خاوە، بەڵام پاراستنی ئەو ویستەی هەوڵ بۆ ڕیفۆرم و گۆڕانکاری دەدات بەم ڕێکارە دەگاتە دەرئەنجام.\nزنجیرەی (بدون قید) کە زنجیرەیەکی درامییە، خاوەن شێوازێکی نوێیە لە نواندن و باسکردنی بابەتی هەمەجۆر لە بواری جیاوازدا. تیایدا بینەر چالاکانە بەرکەوتنی لەگەڵ سێ کەسایەتی جیاواز دەبێت، کە هەریەکێک لەوانە خاوەن هەڵوێست و گرفتی جیاوازن. پرسەکانی (بنەما، ناسنامە، ئینتیما) وەک سێینەی جەوهەری ئەم درامایە کار لە بیرکردنەوە و هەڵوێستی وەرگر دەکەن.\nڕۆژهەڵاتی ناوەڕاست و ڕۆتینی دراما:\nدراما لە ڕۆژهەڵاتی ناوەڕاستدا، تاوەک سەرەتا و دەستپێکی (بەهاری عەرەبی) خاوەن شێوە و فۆرمێکی چەقدابەستوو و دووبارە بووە. ئەم لێکچوون و دووبارەکردنەوەیەش بۆ هەموو ڕەهەندەکانی بەرهەمهێنان ڕاستە. گەر چاو بە مێژووی دراما عەرەبی و ڕۆژەهەڵاتییەکاندا بخشێنینەوە تێبینی دەکەین کە گشت ئەو درامایانەی بوونیان هەیە، لە ڕووی فۆڕم و ناوەڕۆکەوە هاوشێوەن و هەڵگری هەمان پرس و داواکاریین. گەرچی دەکرێت دۆخی سیاسی و ململانێکان هۆکارێک بن بۆ هاووێنەیی دراما لەم نێوەندەدا، بەڵام کەم تا زۆر هەوڵی تاک و تەنیا بوونیان هەیە بۆ دەرچوون لەم نەمطە جەوهەرییەی ڕێ لە گۆڕانکاری دەگرێت.\nچیرۆکی زنجیرەی (بدون قید) سەر بە ژینگەیەکی ئاڵۆزە و باسە سەرەکییەکەی لە ناوەخنی جەنگ و ململانێوە سەریهەڵداوە. جیاواز لە دراماکانی پێشوو هەوڵی سەرنج خستنە سەر کەسایەتی تاک و دۆزینەوەی خود دەدات، ئەمەیش بە هەوڵێکی سەرەتایی و گرنگی درامای هاوچەرخ دادەنرێت وەک خاڵی وەرچەرخان بۆ هاتنە کایەی زەمینەیەکی نوێ بۆ گۆڕانکاری و ویستی بەرهەمهێنان. زنجیرەی (بدون قید) وەک خاڵ و هەنگاوی یەکەم بۆ دەرچوون لەو قاڵبە باوەی بۆ دراما و بەرهەمە سینەماییەکان داڕێژراوە کاریگەرە. چون جووڵانەوە گۆڕانخوازەکان و نەوەیەکی نوێ بۆ ئەم ناوەندە دەخولقێنێت کە پاپەند نەبن بە سنوور و بەربەستەکان؛ ئەو سنوورانەی کار بۆ هێشتنەوەی کۆمەڵگە دەکەن وەک خۆی یان ئەوانەی ترسیان لە کەوتنی پیرۆزییەکانە بە هۆی ڕیفۆرم و دەرچوون لەو دەقەی بە پێویستی دەزانن بوونی هەبێت.\n| تەکنیک و ناوەڕۆک، هۆکارن بۆ ئاستی (بدون قید) لە باڵاییدا\nخاڵە جەوهەرییەکانی زنجیرەی (بدون قید) وەک خاڵی گۆڕانکاری، لە تەکنیک و ناوەڕۆک دا خۆیان دەبیننەوە. ئەوەی جێی وتنە ئەو تەکنیکە نوێیەیە کە ڕەوشی ئاسایش و سیاسی ئەو ژینگەیەی زجیرەکەی تیادا بەرهەم هاتووە ببنە هۆکار بۆ هاتنە کایەی. تەکنیکی زنجیرەکە بە جۆرێکە کە بینەر سەرپشک دەکات کە چۆن دەست بە بینینی زنجیرەکە بکات. ناوەڕۆک خۆی لە باسی سێ کارەکتەری جیاوازدا دەبینێتەوە کە ڕووداوەکان پێکەوە دەیانبەستێتەوە. هەریەکێک لەم کارەکتەرانە خاوەن ڕووداو و گرفت و کێشەی جیاوازن و کار بۆ باسی تایبەتی دەکەن.\nهەریەک لە کارەکتەرانی (ریم، کریم، وفیق) خاوەن پرسی جیاوازن، ئەوەی پێکەوەیان دەبەستێتەوە سەرەتا و کۆتایی زنجیرەکەیە. تەکنیک سەرنجڕاکێشانە ڕووداوی تایبەت بە هەریەک لەم کەسایەتییانە جیا دەکاتەوە و سەربەخۆ و بۆ هەریەکێکیان (٩) ئەڵقە پێشکەش دەکات. بینەر بە ویستی خۆیەتی بە ژیان و باسی کام لەم کارەکتەرانە دەستپێدەکات، گرنگی ئەم هەڵبژاردنەیش دەگەڕێتەوە بۆ هۆکاری بوونی تێکنۆلۆجیای نوێ کە خاڵی جیاوازی و گۆڕانکاری جەوهەرییە بۆ جیابوونەوەی ئەم زنجیرە درامایە لە دراماکانی پێش خۆی. سەرەتا و کۆتایی تاکە دوو ئەڵقەن کە بینەر پێویستە لە شوێنی خۆیاندا بیانبینێت؛ بەو واتایەی گرێچنی سەرەکی زنجیرەکە ئەڵقەی یەکەم و کۆتایی دەبنە تەواوکەر بۆی. بە شێوەیەکی گشتی و تایبەت سوود لە تەکنیکی (فلاش باک/گەڕانەوە بۆ ڕابردوو) وەرگیراوە و بەپێی تێپەڕبوونی کات گرێچن شی دەبێتەوە بەهۆی ئەو پەیوەندییانەی لەنێو ژیانی هەریەکێک لەم کارەکتەرانەدا دروست دەبن.\nبە سەرنج خستنە سەر ژیانی هەریەکێک لەم کارەکتەرانە، لێدان لە ناوەندگەرایی و دۆزینەوەی خود و بەرز نرخاندنی ویستی خودیی بەدی دەکەین. ڕیم هەوڵی ئەوە دەدات کە چیتر باوک و برا و خاڵ لە بری ئەم بڕیار لەسەر ژیانی نەدەن و خۆی خاوەن بڕیار بێت. کریم دژی ویستی داگیرکاری و عەقڵیەتی فاشیستی دەجەنگێت و لەو ناوەندە دەدات کە پێی وایە بە ویستی خۆی دەبێت تاکەکان هەڵسوڕێن. هەرچی وفیقە بە گژی ئەو لایەنەدا دەچێتەوە کە پێی وایە ئاڵۆزی و نەبوونی سیستەم و داینەمیکی وەک جەوهەری ڕیفۆرم دەکرێت هۆکارێک بن بۆ خراپ بەکارهێنانی دەسەڵات و نانەوەی فەسادی، و دەسەڵات وەک کەسایەتییەکی باڵا و چەقی بڕیار توانای هەموو ئەو کارانەی هەبێت کە ڕێگەپێنەدراون.\nهەریەک لە تابوویەکانی جنێودان بە پیرۆزییەکان، خۆبوون، سێکس، ویست و دەسەڵاتی مێینە، گرنگی پەیوەندییەکانی نێوان ڕەگەزە جیاوازەکان بە شێوەیەکی جوان لەم زنجیرەیەدا بەرجەستە کراون.\nزنجیرەکە باس لە جەنگی ناوخۆی سوریا دەکات و لە ڕووداو و ژیانی سێ کەسی جیاواز ورد دەبێتەوە و بەهۆی ڕەوش و بارودۆخە جیاوازەکان ئەم سێ کەسە بە یەکترییەوە دەبەسترێنەوە."
  },
  {
    "id": 357,
    "p": 357,
    "idPoster": "https://lh3.googleusercontent.com/cGocpMSPBw_z1QYbnBD9_vvwXqtcggtsYFxr4HDWuWt7MNF-F3iLNg-jfaWyHRQZkdFaEuLc7Iq4DsqvuaBdG24dl1HRtgCqZ5rd5dH5pMC_r0FW4TSc2Nq9T-qFj15DyrMFzpHuYg=w2400",
    "typeFilm": "film",
    "memberNameEnglish": "hasan-falah",
    "title": "Lime light 1952",
    "photo": "Limelight1952.jpg",
    "writingN": "حەسەن فەلاح",
    "nameF": "ڕووناکی شانۆ ١٩٥٢",
    "description": "چیرۆکی ئەو بالەرینا و قەرەقۆزەی ئۆسکاری بردەوە\nکارێکی سەرسوڕهێنەر لە چارڵس چاپڵنەوە. ململانێی نێوان مرۆڤ و عەقڵ، عەقڵ و سروشت. بەراوردکارییەکی ناوازە لەنێوان توانای بیرکردنەوەی سەبجێکتێکی بچووک کە مرۆڤە لەگەڵ توانای بەخشینی ماتیریاڵێکی زەبەلاح کە بیر ناکاتەوە بە نموونە ئەستێرەکان.\nدەکرێت ئەم بەرهەمە وەک پێرفۆرمانس گوزارشت بێت لە هێڵی سەرکەوتن و کارە کۆمیدییەکانی چاپڵن; ئەو لە ڕێگەی ئەم فیلمەوە دەمانگەیەنێت بەو تێگەیشتنەی کە دەبێت دەربارەی ژیانکردن و سەرکەوتن و وەستان هەمانبێت. پێویستە مرۆڤ لە کۆتاییدا بگەڕێتەوە بۆ حەقیقەتی ڕەها و لەو ڕووخسارە جیاوازانەی ژیان بگات کە لە کاتە جیاوازەکاندا دەردەکەون; تێگەیشتن لەوەی ژیان دەکرێت چەندێک سەخت و نادادپەروەرانە بێت هێندەیش جوان و بەردەوامە.\nتێری: نزام بۆ بکە.\nکالڤێرۆ: خودا یارمەتی ئەوانە دەدات کە یارمەتی خۆیان دەدەن.\nپارچەیەکی ناوازەی درامیی، بەرجەستەکردن و بەجێگەیاندنی کۆمەڵێک بنەما و ڕەگەزی سینەمایی و ڕۆڵبینیی نزیک لە باڵاوە. ئەوەی کاریگەرە بەستنەوەی ئەدائی شانۆییە بە سینەماوە بۆ گەیاندنی پەیامێک لە فۆڕمێکی تەواو جیاوازدا. بەم بەرهەمانە دەگوترێت شاکاری مێژویی. پێویستە وەربگێڕدرێتە سەر زمانی کوردی و وەک وانەیەکی سینەمایی گرێدراو بە پێرفۆرمانس و شانۆی باڵا لێی بڕووانرێت."
  },
  {
    "id": 358,
    "p": 358,
    "idPoster": "https://lh3.googleusercontent.com/fNv2mxrYffU3Fk2hFG6zQt8ijtfQ3Mpy2H_ozCqgJHJ2dDul54mh6c54Qpct2bMWynQPa8y-50JqIi2jhnlGriHTHcS76_r7X1UM9B_gvGV-yw4cLFV2mLHuRziMQmr67tXTN_kvIQ=w2400",
    "typeFilm": "film",
    "memberNameEnglish": "hasan-falah",
    "title": "Gridlock'd 1997",
    "photo": "Gridlock'd1997.jpg",
    "writingN": "حەسەن فەلاح",
    "nameF": "گریدڵەک،دی ١٩٩٧",
    "description": "ڕۆڵی تاک لە ڕێکخستنەوەی کۆمەڵگە\nکە ژانرا کۆمیدیای ڕەشە و دەربارەی کواڵیتی ژیانی چینی هەژار دەدوێت، نواندن ئەرکێکی گرانی دەکەوێتە سەر شان. هەرگیز لەو باوەڕەدا نەبووم (توپاک شاکور) توانای ڕۆڵ بینینێکی گەورە و کاریگەری هەبێت. بە گەڕانەوە بۆ فیلمی (هەموو چاوەکان لەسەر منن/All Eyez on Me)-٢٠١٧ و دۆکیۆمێنتارییەکان دەربارەی بایۆگرافی توپاک، سەرنج دەدەین ژینگە ئاڵۆزە و ئامانج گەیشتنە بە شۆڕش دژی سیستەم، دژی سەرمایەداریی، دژی ڕەگەزپەرستیی. هەوێنی ئەم بەرهەمانە ئەو واقیعەمان نیشان دەدەن کە توپاک تیایدا ڕۆڵی هەبووە، هەر ژینگەی ئەم واقیعانە و ڕۆڵی توپاک وەک تاک و جەوهەری شۆڕش، گەواهی دەدەن کە نواندنی توپاک لە فیلمی (Gridlock'd) بێگەرد بووە؛ دوور بووە لە هەڵخەڵەتاندن و ساختەچێتی و پووچی.\nلێرەدا تەنها بە سەرنج خستنە سەر ڕەگەزی کارئەکتەر، سەرکەوتنی کاریگەری و گەیاندنی پەیام بە بەرانبەر لە فیلمی (Gridlock'd) دووپات ئەکەرێتەوە. تاک پێکهێنەری ناوەندە؛ هەمووشتێک لە تاکێکەوە زیاد دەکات. لایەنە گرنگەکانی هەر کۆمەڵگە و ڕێکخراوێک بەستراونەتەوە بە توانای تاکەوە، ڕۆڵی تاک کاریگەرە لەسەر بەردەوامیی پرۆسێس. لێرە دەبینین سپوون (توپاک شاکور) هەوڵی چاکسازی دەدات؛ بڕیاری وازهێنان لە ماددەی هۆشبەر و چوونە ژێر باری چاودێری تەندروستی بە هەلێک دەزانێت بۆ دووبارە گەڕانەوە بۆ پاکبوونەوە. کە ئەمەش بچوکترین و کاریگەرترین هەوڵە بۆ گەیشتن بە چاکسازی لە کۆمەڵگەیەک دا. هەرچی تاکەکانی دیکەیە، بە جووڵانەوە و ئاکتەکان کاریگەرییان لەسەر باوەڕ و بڕیاری سپوون داوە؛ ئەوان وەک تاک، بە جووڵانەوەیەک کە گۆڕانکاری لە خودی خۆیاندا دروست کردووە کاریگەرییان لەسەر سپوون هەبووە. کوکی (ثاندی نیوتن) بە کەوتنە حاڵەتی کۆما و زۆری لە بەکارهێنانی کۆکاین دا، بە بەرکەوتنێکی خێرا و کاریگەر ئایدیۆلۆجی سپوون دەربارەی ئاکارەکانی دەگۆڕێت. هەرچی دەربارەی ڕۆڵی سنیتچ (تیم رۆث)ە وەک هاوڕێ و هاوکار، ڕۆحیەتی بەردەوام بوون بە سپوون دەبەخشێت، بە مانەوە لەگەڵیدا و ڕووبەڕوو بوونەوە لەگەڵ بەربەست و توندییەکان دا؛ هەرچەندە سنیتچ هەردەم ڕاڕایە و کۆکاین بەکاردەهێنێت لە ماوەی گەڕانەوەیان بۆ پاکسازی بەڵام باوەڕ و لۆیاڵیتی کاریگەرن لەسەر دروستکردنی هێز، پێکهێنانی زەمینەیەک بۆ هاوکاری کردنی سپوون تاوەک بتوانێت بەردەوام بێت لە پڕۆسێسەکەیدا. ئەمەش وەک پەیامی خود، ئاکاری خود، باوەڕی خود، کاریگەرن لە ڕاستکردنەوەی هێڵی پێگەیشتن و چاکسازی.\nهەژاری دەتوانێت ببێتە منداڵدان وهەناوی شۆڕش، بە شکاندنی ئەو بەربەستانەی ئەخلاق و یاسا بوونەتە هۆی دروستبوونیان بەمەبەستی پاراستنی لایەنی دەسەڵاتدار. ئەم فیلمە لە ڕێی سەرنج خستنە سەر ژیانی تاک، ڕۆڵی تاک، باوەڕی تاک بە خود، پەیامی دادگایی کردنی خاڵە خێچەکان دەنێرێت. بەم سەرنجە هەوڵ بۆ چاکسازی و دەرخستنی ئەو واقیعە دەدات کە فەسادی حوکومی و نەبوونی یاسایەکی دادپەروەر بوونەتە هۆی لاری و خێچی لە کواڵیتی ژیانکردنی کۆمەڵگە دا."
  },
  {
    "id": 359,
    "p": 359,
    "idPoster": "https://lh3.googleusercontent.com/ZHBzv2zj4Nu2l-ZKTkrFYlX9t6TwiBNfcxnyHZ6xBChxfFP1xyEbK06O5k_8UAwZlUrslYRLukWJhOHPMhs9-xWgyaSD8xUSUNMyr5DAjA9i_cfD1P89iTIaThd_IWtrg3y0__wO3A=w2400",
    "typeFilm": "film",
    "memberNameEnglish": "hasan-falah",
    "title": "Agafia Lykova 2015",
    "photo": "AgafiaLykova2015.jpg",
    "writingN": "حەسەن فەلاح",
    "nameF": "ئاگافیا لیکۆڤا ٢٠١٥",
    "description": "ژیانی ئاگافیا و دۆکیۆمێنتاری ئاگافیا\nئاگافیا کارپۆڤنا لیکۆڤا (ڕوسی، لەداکیبووی ١٦/٤/١٩٤٤) ژنێکی ڕووسی پابەندی ئاینی مەسیحیی کۆنە، تاکێکە لە خێزانی لیکۆڤ کە هەموو ژیانی لەپاڵ ڕووباری (تایگا)دا بەسەر بردووە. لەم کاتەشدا ئەو هەر لەوێدا و لە بەشی خۆرئاوای چیای (سایان) لە وڵاتی (خاکاسیا) دەژی.\nخێزانی لیکۆڤا لەناو کۆمەڵگە و وڵاتەکەیاندا ناوبانگیان دەرکرد و لەناو هەموو کەسدا ناسران، ئەوەش دوای ئەوە دێت کە لە ساڵانی ١٩٨٠ (ڤاسیلی پێسکۆڤ) بابەتێکی گرنگ و سەرنجڕاکێشی دەربارەی ئەم خێزانە بڵاوکردەوە و نیشانی خەڵکی دا کە ئەم خێزانە چۆن بە گۆشەگیریی و دوور لە هەمووکەس لەنێو دارستان و چیاکاندا دەژین. ئاگافیا تاکە ڕزگاربووی خێزانی لیکۆڤایە و هەر لەدوای مردنی باوکییەوە لە ساڵی ١٩٨٨ بەتەنها لەپاڵ چیایەکی دووردا دەژی.\nلە ساڵی ٢٠١٤، ئاگافیا پەیامێکی نووسی کە لە سەر وێبسایتەکانیشدا بڵاوبوویەوە تیایدا ئاگافیا داوای یارمەتیی لە باوەڕدارە کۆنەکان دەکات و داوا دەکات هاوکاریی بکەن و تەمەنی بەرەو هەڵچوون دەچێت و تەندروستی لە مەترسییدایە.\nژیانی پێشووی ئاگافیا\nئاگافیا لە ساڵی ١٩٤٤ لەناو قەدی دارێکی وشکبووی سنۆبەردا کە لەنێو کوخەکەیاندا بەکاردەهێندرا وەك شوێنی خۆشتن، لەدایك بووە. باوکی ناوی (کارپ ئۆسیپۆڤیچ لیکۆڤ) و دایکی ناوی (ئاکولینا لیکۆڤا)یە. ئاگافیا چوارەمین منداڵی ئەو دوو هاوسەرەیە و منداڵی دووەمە کە لەپاڵ ڕووباری تایگا و لە هەمان شوێنی ئێستایدا لەدایک بووە. ئاگافیا بە نزیکیی ٢٤٠ کیلۆمەتر دوورە لە نزیکترین شارۆچکەوە و بەتەنها لەنێو دارستاندا دەژی. ئاگافیا تاوەک تەمەنی ٣٥ ساڵیی هیچ پەیوەندییەکی بە دەرەوەی ژیانی خۆی نەبووە و تەنها خێزانەکەی خۆی ناسیوە . زانیارییەکان دەربارەی جیهانی دەرەوە و مرۆڤەکانی لە چیرۆکەکانی باوکی و بەسەرهاتە ڕووسییەکانی نێو ئینجیلی ئارثەدۆکسیی ڕوسییەوە بیستووە. لە هاوینی ساڵی ١٩٧٨، گروپێک لە شوێنەوارناسان و زەویناسەکان بە هەل ئەم خێزانەیان دۆزییەوە.\nپەیوەندییەکانی ئاگافیا\nلەکاتی وتوێژەکانی لەگەڵ پێسکۆڤدا، ئاگافیا پێی وتووە کە ڕۆژێک لە ڕۆژان شووی کردووە بە کەسێک لە دەرەوەی سنووری تایگادا، هیچ زانیارییەکی زیاتریشی بە پێسکۆڤ نەوتووە.\nبۆ ماوەی ١٨ ساڵیشە، ئاگافیا لەگەڵ دراوسێکەیدا (یرۆفێ سێدۆڤ) دەژی، کە زەویناسێکی کۆنە و لەگەڵ هاتنی بۆ ئەم ناوچەیە بڕیاری داوە لەم شوێنەدا و لەگەڵ ئاگافیادا بژی. سێدۆڤ لە چاوپێکەوتنەکەدا باسی ئەوە دەکات بە مەبەستی یارمەتییدانی ئاگافیا لێرەیە و دەیەوێ یارمەتیی بدات و هاوکاریی بکات. بەڵام ئاگافیا لە زۆربەی حاڵەتەکاندا یارمەتییەکان ڕەت دەکاتەوە بە بیانووی ئەوەی کە ئەو کارانەی مرۆڤەکان دەیکەن زۆربەیان شەیتانیین و مرۆڤی باوەڕدار دەبێت خۆی لێیان دووربخاتەوە.\nئاگافیا لەڕووی دیندارییەوە مەسیحییەکی زۆر دیندارە و پەیڕەوی مەسیحییەتی کۆن دەکات و هەموو ئەم داهێنانە نوێ و تەکنەلۆجیایانەی ئێستا بە حەرام دەزانێت و دەڵێت ئەمانە داهێنانی شەیتانەکانن.\nسێدۆڤ، تاکە دراوسێی ئاگافیا لە بەرواری ٣/٥/٢٠١٥ کۆچیی دوایی دەکات لە تەمەنی ٧٧ ساڵییدا. ئێستا ئاگافیا بەتەنها دەژیی.\nشیکاریی و هەڵسەنگاندی فیلمە بایۆگرافییەکە\nوێڕای ئەوەی زانیارییەکان زۆرن دەربارەی ئەم خێزانە و کۆمەڵێک گرتە و زنجیرەی بایۆگرافیی و دۆکیۆمێنتاریی هەن، بەڵام باشترینیان دۆکیۆمێنتارییەکەی کەناڵی (RT) بوو.\nئەم فیلمە دۆکیۆمێنتارییە زۆر هەڵدەگرێت. ژیانێکی سادە و ساکار دەخاتە ڕوو. دەریدەخات مرۆڤ چۆن دەتوانێت لەگەڵ سروشتدا هەڵبکات و بژی، بەبێ ئەوەی هیچ بارگرانییەک بێتە سەر شانی. دەریدەخات مرۆڤ چۆن دەتوانێت لەگەڵ ئایندا خۆی بگونجێنێت و بەپێی بیر و باوەڕی خۆی بڕیار لەسەر دونیا و خودا و خاک و خەڵک و ژیان بدات. لەهەمان کاتیشدا دەریدەخات مرۆڤ چۆن بەتەنها ناتوانێت بژیی و لاوازە بەرامبەر بچوکترین هێزی سروشتیی.\nوە هەروەها زۆر بە بەهێزیی دەریدەخات، ژن چەندێك بەهێزە و چۆن دەتوانێت بەتەنها بەرگەی هەموو قورساییەکانی ژیان بگرێت و لەگەڵ هەمووشتێکدا بجەنگێت. ئاگافیا نموونەی ژنە بەهێزەکانە و ڕووبەڕووی سروشتێکی دڕندەی بێڕەحم و تاریکیی و تەنهایی دەبێتەوە و دەریدەخات ڕەگەزی مرۆڤەکان جیاوازیی ناخاتە نێوانیانەوە.\nئەمانە و زۆر شتی تریش لە ئاگافیاوە فێربووم. ئەم بایۆگرافییە کۆمەڵێک ڕووداو و نهێنی سەیر لەخۆدەگرێت کە پەیوەستن بە ژیانی ئاگافیا و خێزانەکەی لەلایەك و پەیوەندیی سێدۆڤ لەگەڵ ئاگافیا لەلایەکی دیکەوە."
  },
  {
    "id": 360,
    "p": 360,
    "idPoster": "https://lh3.googleusercontent.com/oeh5wmcEq2suNpXr9VQHTngYKPjDJjuCBngPbEvvyDyfjADjcRPmtYWggTASBO_jow00-jRdoi5rKmbaTjXqddqxLCpep8R64WrfYu47Qcg9ouZC2pPI6WEJ_6vX3vT_h92pmEpLBQ=w2400",
    "typeFilm": "film",
    "memberNameEnglish": "hasan-falah",
    "title": "Son of Saul 2015",
    "photo": "SonofSaul2015.jpg",
    "writingN": "حەسەن فەلاح",
    "nameF": "کوڕی سۆڵ ٢٠١٥",
    "description": "|جینۆساید – جەنگی جیهانیی\n[زەندەرکۆماندۆ]: چەند یەکەیەکی کارکردنە، لەلایەن ئەو بەندکراوانەی جەنگەوە پێکدێت کە لە کامپی کوشتارگەی نازییەکان بوونیان هەبووە. ئەم یەکانە بە چەندین بەندکراوی جیاواز داڕێژرابوونەوە، زۆربەی کات پێکهاتبوون لە جووەکان، ئەوانەی بە زۆرە ملێ و بە هەڕەشەی کوشتنیان کاریان پێ دەکرا و دەستی کارا بوون لە کۆکردنەوەی ئەو لاشانەی لە ژووری گاز بەجێ دەمان دوای کوشتنیان.\nزەندەرکۆماندۆ ئەرکی جیاوازیان لە ئەستۆ بوو: کۆکردنەوەی جووەکان پێش کوشتنیان، پشکنینی جلوبەرگی جووەکان و کۆکردنەوەی هەموو ئەو بەڵگەنامە و پارچە کانزاییانەی پێیانە، ڕەوانە کردنی جووەکان بۆ ژووری گاز، کۆکردنەوەی لاشەی جووەکان، شتنی خوێناو و پیسی نێو ژوورەکان، جیاکردنەوەی پارچە بەجێماوەکان، هەڵگیرسان و هێشتنەوەی ئاگری کوورەکان بە مەبەستی سووتاندنی لاشەی مردووەکان. کۆی هەموو ئەم ئەرکانە بەسەر ئەو ژن و پیاوانەدا دابەش دەکران کە خاوەن جەستەیەکی بەهێز و گەنج بوون، لەگەڵ جووەکان دەهێنران و دواتر هەڵدەبژێردران و جیادەکرانەوە – ناویان دەبوو بە زەندەرکۆماندۆ. \nدەرحەق بە ڕووداو لە گێڕانەوەدا، پرسیاری ئەوەی \"چی ڕوویدا؟\" بەدوای خۆیدا چوارچێوە و گرێچن دەسازێنێت. ڕووداو دەکرێت دووبارە و دەبارە ببێتەوە؛ لە سنووری بوار و پرسە جیاوازەکاندا ڕووداو وەک توخمێکی مێژوویی هاوشێوەی دەبێت. ئەمە ڕایدەگەیەنێت کە لە وەڵامی \"چی\"دا پرسێک نییە باسی لێوە نەکرابێت، ئەوەی خاڵی جەوهەریی و بنەڕەتییە پرسیاری \"چۆن ڕوویدا؟\"یە؛ بە شێوەیەک گێڕانەوە ئەفسوون و بەهاکەی لە وەسفکاریی و نیشاندانەوە بە گۆشەنیگایەکی جیاوازتر لە پێشوو دەدۆزێتەوە. بە لێکدانەوەیەکی دیکە، بایەخ و جێسەرنجی باسکردنی ڕووداوێک پەیوەستە بەو شێوازەی گێڕەڕەوە پەیڕەوی دەکات.\nهەمووان ئاشنای جینۆساید و کوشتارگەی جووەکانی جەنگی جیهانیی دووەمین. سەبارەت بەمە، سینەما وەک هونەر و جیاواز لە باسکردنە مێژووییەکە، ئەرکێکی گرانی دەکەوێتە ئەستۆ بۆ گێڕانەوەی زنجیرە چیرۆکە تراژەدییەکانی مێژوو، گرێدانەوەیان بە خەیاڵی ئامادەکار و دەرهێنەر بە مەبەستی زیندووکردنەوەی ڕووداوەکان. سەرنج بدە، هەریەک لە فیلمەکانی: (لیستی شیندلەر-١٩٩٣، پیانۆ ژەنەکە-٢٠٠٢، ژیان جوانە-١٩٩٧، زۆڵە نەنگەکان-٢٠٠٩) و چەندانی دیکە، لە خزمەت پرس و باسێکی جەوهەریی و بنەڕەتیی کاریان کردووە، ئەویش کوشتنی بەکۆمەڵی جوولەکەکانی جێگە جیاوازەکانی تێکڕای ئەو شوێنانەی ئەوروپان کە هێزی (نازیزم) داگیریانی کرد. دەپرسین چۆن ئەم کۆمەڵە فیلمە، توانییان پێکڕا لەسەر یەک باس قسە بکەن و هەریەکەیان کاریگەریی و ڕۆڵی خۆی ببینێت لە وێناکردنەوەی تاقە ڕاستییەک کە ئاشکرایە؟ بە گەڕانەوە بۆ پرسیاری \"چۆن ڕوویدا؟\" وەڵامی پرسیاری یەکەممان دەست دەکەوێت.\nئەوەی گرنگە لەم نێوەندەدا بریتییە لە بەکارهێنانی چیرۆک و وەسفکاریی جیاواز، بۆ تاقە ڕووداوێک؛ سوود وەرگرتن لە گۆشەنیگایەک کە لە پرسەکەی ڕووانییوە بە مەبەستی خزمەتکردن بە کۆی سنووری ئەو ژینگەیەی ڕووداوەکان تیایدا خولقاون.\nفیلمی (کوڕی سۆڵ) هاوشێوەی ئەو فیلمانەی ئاماژەمان پێیان دا، باسی چیرۆکێک لە ملیۆنان چیرۆکی تراژەدی پەیوەست بە جینۆسایدەوە دەکات کە مرۆڤایەتیی پیایاندا تێپەڕیوە. ئەوەی جێی سەرنجە نەبوونی هیچ میوزیکێکە لە کۆی فیلمەکەدا، ئەم تێکنیکە سەرەڕای نەبوونی یەکێک لە ڕەگەزە هەرە گرنگەکانی خۆی، توانیوییەتی ئاستێکی باڵا پێشکەش بکات. هاوشانی سینەماتۆگرافییە تایبەت و ناباوەکەی، ڕۆڵگێڕانی ئاکتەرەکان ناوازە بوو، بە تایبەتیی ڕۆڵ و ئاکتی پڕۆتاگۆنیست سۆڵ) کە ئاکتەر (گیزا روریگ) ڕۆڵەکەی دیوە. فیلمەکەش تا ڕادەیەک فیلمێکی خاوە و زیادتر ململانێی دەروونییە و تەوژمی هۆش بەسەریدا زاڵە. تیایدا ساول ڕۆڵی یەکێک لە زەندەرکۆماندۆیەکان دەبینێت و دووچاری چەندین زەبر و توندیی دەبێتەوە.\nدەبێت ئێمەش بە لاساییکردنەوەی سینەما جیهانییەکان، خزمەت بە پرسی نەتەوەیی و ئەنفال و جینۆسایدی کوردان بکەین. با لێیانەوە فێرببین، بیبینن."
  },
  {
    "id": 361,
    "p": 361,
    "idPoster": "https://lh3.googleusercontent.com/YdwkYVQPgjRYwcatCIzemP56uOk87XW3bR5UhSceC-5QMnv8TUFy6Is8txCJJK-E1EDp9m7NS2BuqZs_0E8CBgvpD1C-xhL_v8EHDMmH7jsJWDqcOCjfKug--6BTGhkbkUgasPDvcQ=w2400",
    "typeFilm": "film",
    "memberNameEnglish": "hasan-falah",
    "title": "Kedi 2016",
    "photo": "Kedi2016.jpg",
    "writingN": "حەسەن فەلاح",
    "nameF": "کیدی - ٢٠١٦",
    "description": "پشیلەکانی ئیستەنبوڵ بناسە\n\"پشیلەکان لە نێو جێیەک کە ئێستا بە \"ئیستەنبوڵ\" ناسراوە بە هەزاران ساڵ ژیاون. ئەوان هەستان و کەوتنی ئیمپڕاتۆرییەتەکان و کشان و پێگەیشتنی شارەکەیان دیوە. سەرەڕای ئەوەی زۆرینەی کۆمەڵگە گرنگییان پێ دەدەن، بەڵام بەبێ گەورە و خاوەن ژیاون. هەرچۆنێک بێت: خۆشویسترابن، ڕقیان لێ هەڵگیرابێت یان چاودێریی کرابن، هەر ئەو بەشە دەمێننەوە کە جیانابنەوە لە ژیانی هەرکەسێک لە ئێمە.\"\nلە دەستپێکی فیلمەکەوە\nفیلمی بەڵگەنامەیی (کیدی) سەرنج دەخاتە سەر ژیانی پشیلەکان، و لە کەسایەتییان ورد دەبێتەوە.\n\"پشیلەیەک لەبەر پێیەکانت دەمیاوێنێت، و لێت دەڕووانێت... ئەمە ژیانە بە ڕووتدا زەردەخەنە دەکات، ئێمە بەبەختین کە بەم ساتانەدا تێدەپەڕین، بیرمان دەخەنەوە کە ئێمە زیندووین.\"\nپشیلەکانی ئیستەنبوڵ خاوەنی کەسایەتیی و خووی تایبەتیین. ئەوان لە یەکتر ناچن، هێند کات وەک بەشێک لە چینی ئەریستۆکراتی دەنوێنن و دەبنەوە بە مناڵە لانەوازەکەی سەر شەقامەکان. هەروەک ئێمە تایبەتمەندیی کۆمەڵایەتیی و سنووری پەیوەندییەکان و ئاڵوگۆڕی خۆشەویستیی و شەڕیان هەیە، یەکتر هەڵدەبژێرن و سیاسەتی بەڕێوەبردن لایان بەرزە. فیلمەکە بە وریاییەوە و بە شێوازێکی کراوە و سادە هەموو ئەم وردەکارییانە دەخاتە ڕوو.\n\"ئەو (پشیلە مێیەکە) نایەوێت هاوژینەکەی بدۆڕێنێت بۆ مێینەیەک; مێینەکانی تر ئەوانەی لەم جوانترن دەشێ بێنە ئەم جێیە. لێرەدا غیرەیەکی غەریزەیی بوونی هەیە. ئەو هەر لەو ژنە توندڕەوە دەچێت کە ماڵەوە بەڕێوە دەبات، کابانێکی غیرەکەر کە نایهێڵێت هاوژینەکەی لێی دوور بکەوێتەوە، و ڕێگە نادات بەوەی کەس لێی نزیک بکەوێتەوە.\"\nهەمیشە و لە منداڵییەوە، سەرەڕای ئەو نەریتە باوەی لەناو کۆمەڵگەی کوردەوارییا بوونی هەیە کە بەخێوکردنی ئاژەڵ شتێکی قێزەون و پیسە، بەڵام پێم وابووە پشیلە لە ئاستێکی باڵای جیهانی خۆیەتی. من هەمیشە ئەمەم لە چاویاندا بەدی کردووە، کاتێک بە چەندین خولەک دەهاتە بەر جامخانەی ماڵە کۆنەکەمان و لە یەکتریی دەمانڕووانی. دەمزانی خاوەن ڕەوشت و زیرەکیی خۆیانن، خۆیان پێ گرنگە و هەست بە جەوهەر و هێزی خۆیان دەکەن.\nپشیلەکان هەمیشە و تا کۆتایی لەلای من پێگەی دانایی و زاناییان هەیە لەنێو جیهانی ئاژەڵاندا، ئەزموونی خۆم فێری کردووم کە ئەوان وەک ئێمەن، تاکە جیاوازییمان ئەوەیە ئەوان بوێرترن.\n\"هەروەک چۆن تێبینی پشیلەیەک دەکەیت، ئەویش تێبینیت دەکات، ئەمە شتێکی هاوبەشە. پێم وایە ئەمە وا دەکات پێیان ئەفسوون ببم، وێنەدانەوە. ئەوان بە تەواوەتیی لە ئاوێنە دەچن.\"\nیەکێک لە گرنگترین توخمەکانی ئەم فیلمە، هەڵبژاردنی ژینگەی فیلمەکەیە. شوێن و کات هاوکارن بۆ پێشکەشکردنی بەرهەمێکی پوخت و ناوازە بە بینەر، بە هۆی گونجانی شوێن و هەڵسووکەوتی نیانی پشیلەکان فیلمەکە زیادتر توانیویەتی نزیک ببێتەوە و سەرنج و ڕووناکی بخاتە سەر کۆی ئەو پرسانەی ناوەڕۆک کاریان لەسەر دەکات.\nبەڵگەنامەییەکی جوان و شیرین، خۆشەویستیی ئاژەڵ و پشیلەت لەلا زیاد دەکات. زۆر گونجاوە بۆ منداڵ و بینینی لەژێر چاودێری گەورەکاندا پێویستە."
  },
  {
    "id": 362,
    "p": 362,
    "idPoster": "https://lh3.googleusercontent.com/_M5Lv1TyExxCQ-Uv5tqMFRSCiSK3ZTthSFQ17bNiomGIVlmbXJnraLL1Dw4u06Eqlu_DQENEA07dDNRfP6PH6Cf38dDC95poWpJfIiNo94HzT1a-L2NgZI2RZfajg_7lbIosy8nITw=w2400",
    "typeSeries": "series",
    "memberNameEnglish": "hasan-falah",
    "title": "Apocalypse: The Second World War 2009",
    "photo": "ApocalypseTheSecondWorldWar2009.jpg",
    "writingN": "حەسەن فەلاح",
    "nameF": "کۆتایی جیهان: جەنگی دووەمی جیهانی - ٢٠٠٩",
    "description": "کۆی بەشەکانی ئەم دۆکیۆمێنتارییە گرانە لێکدانەوە و شیکردنەوەیان لە وتارێکی کورتی چەند پەڕەییدا کۆبکەیتەوە. بە شێوەیەکی ئەکادیمییانە ئەم دۆکیۆمێنتارییە ڕانان و قسەکردن لەسەر توخمەکانی لێکۆڵینەوەی دەوێت، و پێویستییان بە وردبوونەوەی جددی هەیە.\nلە نێو کۆی توخمەکانی و بە کورتی، سەرنج دەخەمە سەر سینەماتۆگرافی و مۆسیقای زنجیرەکە. ئەم دوو توخمە، سینەماتۆگرافییەکەی بە تایبەتیی؛ تەواوکەرێکی دیاری زنجیرەکەن.\nلە زۆرینەی دۆکیۆمێنتارییەکان، بەتایبەتیی ئەوانەی ناوەڕۆکێکی درامیی و حەماسییان هەیە، مۆسیقا ڕۆڵی گەورە لە وێناکردنەوە و تێگەیاندنی جەوهەری واقیع دەبینێت. (Jeff Beal) ئاوازداڕێژەری هەردوو دۆکیۆمێنتاریی (Blackfish و The Queen of Versailles) دەڵێت: \"باوەڕم وایە ئاوازی مۆسیقیی (دۆکیۆمێنتاریی و گێڕانەوە) زۆرکات لە جێی هاوسۆزیی و ڕاستییەوە دێت. گەر کارەکتەریش \"نابەدڵ\" بێت یاخود لە ڕووی ئەخلاقییەوە کارەکتەرێکی جێ پرسیار بێت، ئەوە ڕۆڵی مۆسیقا نییە کە بڕیار دەدات یاخود گاڵتە بە گۆشەنیگایان دەکات. ئەمە دەکرێت بەتایبەتیی گرنگ بێت بۆ دۆکیۆمێنتارییەکان، لەو شوێنەی کە سەبجێکت توانای گەیشتنی هەبووە بە هەندێک لە دۆخی ئازاربەخش یاخود شەرمەزارکەر کە \"گیراوە/تۆمارکراوە\" لەلایەن کامێرای دۆکیۆمێنتارییەوە.\"\nئەم وتەیە بۆ ئاوازەکانی ئاوازداڕێژەری یابانیش (Kenji Kawai) بۆ زنجیرەی (Apocalypse: The Second World War) تەواو دروستە. کینژی جگە لەوەی ئاوازی خاتیمەی زنجیرەکەی بە ئاستێکی بەرز بەرهەمهێناوە و بوونێکی دیار و ئاوازێکی سەرەکیی زنجیرەکەیە بۆ دەستپێک و کۆتایی، لێ هاوسات کۆی ئاواز و ساوندتراکەکان هاوشانی بەشە جیاوازەکان هاوسۆزی دەسەڵاتە جیاوازەکانن و لە دەنگی حەقیقەتەوە هەڵهێنجراون. تێبینی بکە کاتێک ڕووی کامێرا لەلای هیتلەر یان ستالین یان چێرچڵ، بەرلین یان پیرڵ هاربەر و ستالینگراد، نۆرماندی و دەنکێرکە، هەست ناکەیت کە ئاوازداڕێژەر یاخود دەرهێنەری زنجیرەکە لایەنگیریی دەکات و هەژموونی بەرەیەک دەسەپێنێت بەسەر واقیع و دۆخی ئەوکاتی جەنگەکەدا. وێڕای ئەوەی سۆزت بەلای ڕووداو و چیرۆک و بەسەرهاتەکان ڕادەکێشێت، بەڵام ئەمە بۆ گشت هێز و لایەنەکان یەکسانە.\nساوندتراکی ٢٦، هەر ئەو ئاوازەی سەرەتا باسم لێوەی کرد لە دیدی منەوە لە ڕووی ڕیتم و ئاوازەوە نزیکە لە پارچەی بەنێوبانگی ئاوازداڕێژەر (Gerard Marino) لە ئەلبوومی یاری بەنێوبانگ (God of War) بە ناوی (The Vengful Spartan). جێی ئاماژەپێدانە پارچەکەی جێرارد کۆنترە و دەنگدانەوەیەکی گەورەی تۆمارکردووە (لە کۆممێنتدا لینکی هەردوو ئاوازەکە دادەنێم).\nسینەماتۆگرافی زنجیرەکە تەواو واقیعییانە و بێ سکرێپتە. بە شێوەیەکی تایبەت دیمەن و ڕووداوەکان لەلایەن ئەو کەسانەوە گیراوە کە ڕاستەوخۆ پەیوەندییان بە لایەنەکانی جەنگەوە هەبووە، ئەو کەسانەی ڕۆڵیان هەبووە لە گرتنی دیمەنەکاندا کارەکتەری جیاوازی نێو جەنگەکا بوون، لەوانە: ڕۆژنامەنووسانی جەنگ، سەربازان، شەڕکەرانی بەرگری فەڕەنسی و کەسانی تایبەت و هاووڵاتییان. زنجیرەکە خاوەن ڕەنگە و هەموو ئەو گرتانەی مۆنۆکرۆمن هەموو ڕەنگسازییان بۆ ئەنجام دراوە. تاکە دیمەن و گرتەکان، ئەوانەی وەک خۆیان دانراونەتەوە و هیچ گۆڕانکارییەکیان بۆ نەکراوە لە ڕووی ڕەنگسازییەوە، ئەو گرتانەن کە دەربارەی هۆڵۆکۆست گیراون. ئەمانە وەک خۆیان و بەبێ هیچ دەستکارییەک لەنێو زنجیرەکەدا دانراونەتەوە. ئەمەیش هۆکار و ئایدیۆلۆجیایەکی مرۆیی درامیی لە پشتە.\nلە هەندێک جێیشدا، کوشتن و کەوتنی سەربازەکان لە نواندن دەچێت. هاوشێوەی فیلمە کلاسیکەکان، کاتێک کارەکتەرێک فیشەکی بەردەکەوێت و بە شێوازێکی درامی و هەڵسوکەوتێکی عاتیفییانە (جووڵەی دەست و پێیەکان و شێوازی کەوتن) دەمرێت، بینەر وا هەست دەکات، کە کات خاو دەبێتەوە وە یاخود ئەوەی دەکوژرێت و دەمرێت دەیەوێت وەها خۆی نیشانی کامێرا بدات کە مردنی ئەم تراجەدیایە و پێویستە لەگەڵیدا بگریت. ئەمە بۆ هەندێک لە گرتەکان ڕاستە.\nپێشنیار دەکەم بیبینن، دۆکیۆمێنتارییەکی تەواوە و دەتوانین بەم شێوازە لە فیلم بڵێین دۆکیۆمێنتاریی. ماددەکان، توخم و ڕەگەزەکان، لایەن و کارەکتەرەکان هەموو نائاگا و ڕاستەقینەن. ئەوەی هەیە ترس و ململانێیە بۆ مانەوە نەوەک چاوی کامێراکان، هەروەک ئەو فیلمانەی لەسەر ژیانی ئاژەڵان بەرهەمدەهێنرێن!."
  },
  {
    "id": 363,
    "p": 363,
    "idPoster": "https://lh3.googleusercontent.com/t-qa1DYIGwCJwzlN7OzoIUA9tAIi-2wZGxsK-kHPeFzxLdfWrbhn08g73EcTvb0Fk081IurGrsLBcM7PvXpJePf8YRF-0ZlTeBX_5F3eNYzmVUnQD89mN5jsSShzYj46fnM4t0fpBg=w2400",
    "typeChashn": "chashn",
    "typeVariety": "variety",
    "memberNameEnglish": "hasan-falah",
    "title": "Documentary",
    "photo": "Documentary.jpg",
    "writingN": "حەسەن فەلاح",
    "nameF": "چەمك و پێناسەی دۆكیۆمێنتاری",
    "description": "\nفیلمی دۆكیۆمێنتاری تۆماركراو بە یەكێك لە جیاوازترین شێوازە هونەرییەكان دادەنرێت بۆ بەرهەمهێنانی سینەمایی كە ڕێگەخۆشكەر بوو بۆ بەرهەمهێنانی تێلێفیزیۆنی لەگەڵ بڵاوبوونەوەی كەناڵە گشتی و تایبەتمەندەكاندا، بە جۆرێك پشت بە فیلمی تۆماركراو یاخود فیلمی دۆكیۆمێنتاری لە زۆربەی كەناڵەكان –چ وەك بەرنامەیەكی سەربەخۆ یاخود لە چوارچێوەی بەرنامەیكدا- دەبەسترێت كە بۆ هەریەك لە پرسەكانی بەرنامە هەواڵی و فێركاری و ڕۆشنبیرییەكاندا بە ئاشكرا كار دەكات.\nچەمكی (فیلمی دۆكیۆمێنتاری) یەكێكە لەو چەمكە نوێیانەی كە لە سەرەتای سەدەی نۆزدەیەمەوە سەری هەڵداوە، كەواتە فیلمی دۆكیۆمێنتاری بریتییە لە كۆمەڵێك وێنەی جووڵاو كە دەرهاویشتەی خەیاڵ و داڕشتنەوەی ئەدەبی نیین و هەوڵێكە بۆ ئەرشیفكردنی هەندێك لە ڕەهەندەكانی واقیع، كە بە شێوەیەكی سەرەكی بە مەبەستی ڕێنوێنی، فێركردن، یان بۆ هێشتنەوەی تۆمارێكی مێژوویی كار دەكات. \"دۆكیۆمێنتاری\" وا نیشان دراوە كە هەوڵدانێكە بۆ بەرهەمهێنانی فیلم، نەریتێكی سینەمایی، و شێوازێكی وەرگرتنی زانیارییە لەلای جەماوەر. بە جۆرێكی بەردەوام لە گەشەكردندایە و هیچ بەربەست و سنوورێكی ڕوون و ئاشكرای بۆ نییە.   فیلمە دۆكیۆمێنتارییەكان لە سەرەتادا بە فیلمە Actuality/ڕاستییەكان ناسرابوون و لە ڕووی ماوەوە خولەكێك یاخود كەمتر لە خولەكێك نمایشیان دەكرد. بە تێپەڕبوونی كات دۆكیۆمێنتارییەكان بە جۆرێك گەشەیان سەند كە لە ڕووی ماوەی نمایشەوە درێژتر بوونەوە و چەندین جۆری هەمەچەشنیان لێ پەیدا بوو، هەروەك فیلمە فێركارییەكان، بەدواداچوون، و تەنانەت دۆكیۆفیكشن\nلە بیروباوەڕێكی گشتییدا، وشەی دۆكیۆمێنتاری لەلایەن (John Grierson) كە بەرهەمهێنەرێنەرێكی فیلمی دۆكیۆمێنتاریی سكۆتلەندییە، لە ماوەی پێداچوونەوەیدا بە فیلمی (موانا ١٩٢٦)ی (ڕۆبێرت فلاهێرتی) چەمكی دۆكیۆمێنتاری ڕوون دەكاتەوە و پێناسەی دەكات، ئەو پێداچوونەوەیەش لە ڕۆژنامەی (New York Sun) لە بەرواری ٨ مانگی ٢ی ساڵی ١٩٢٦ بڵاوبووەتەوە لەژێر ناونیشانی The Moviegoerبنەماكانی دۆكیۆمێنتاری لەلای گریەرسۆن ئەوانەبوون كە توانا شاراوەكانی سینەما بۆ تێبینیكردنی ڕەهەندەكانی ژیان دەتوانرێت سوودی لێوە وەربگیرێت لە ڕێگەی فۆرمێكی هونەریی نوێوە؛ بە شێوازێك لایەنە بەشداربووەكان وەك ئاكتەر و دیمەن بە شێوازێكی ڕەسەن و واقیعییانە توانایەكی باشتریان هەیە بۆ لێكدانەوەی ژیانی مۆدێرن وەك لە هاوشانەكەیان كە فیكشنە بە واتایەكیتر ڕۆمان و چیرۆكەكان؛ و ئەو ماددانەی بە خامی وەردەگیرێن دەتوانن زیادتر لە حەقیقەتەوە نزیك بن وەك لەو بابەتانەی كە پێشەكی ئامادەكاری و نمایشیان بۆ دەكرێت. بەم جۆرە، پێناسەكەی گریەرسۆن بۆ دۆكیۆمێنتاری بە واتای \"چارەسەرێكی داهێنەرانەیە بۆ حەقیقەت\"قبووڵكردنی لایەنەكانی دیكەی بەدەست هێناوە، لەم پێگەیەدا و بە جیاوازی لەگەڵ دەرهێنەر سینەمایی سۆڤیەتی (DzigaVertov) كە پێناسەی دۆكیۆمێنتاری بە چەند شێوازێكی جیاواز دەكات لەوانە؛ \"ژیان وەك خۆی\" و \"ژیان بە نائاگاییەوە گیراوە.7\n  ڕەخنەگری ئەمریكی بۆ فیلم (Pare Lorentz) پێناسەی فیلمی دۆكیۆمێنتاری دەكات و دەڵێت فیلمێكی ڕاستەقینە بە شێوەیەك كە دراماتیكییە.   لایەنەكانی دیكەیش جەخت دەكەنەوە لەسەر ئەوەی كە دۆكیۆمێنتاری دەرهاویشتەی ئەو جۆرە فیلمانەیە كە زادەی خەیاڵ نین و بۆچوونێك، پەیامێكی دیارییكراو، هاوشانی حەقیقەت دەگەیەنن.\n  لەگەڵ باسكردنی چەمكی دۆكیۆمێنتاری، یەكێكی دیكە لە پێناسەكان ئەوەیە كە ئامانج لەم هونەرە میدیاییە خستنەڕووی ژیانە وەك ئەوەی هەیە، نەوەك خستنەڕووی ڕۆمانەكان یان چیرۆكە هەواڵییەكان، هەربۆیە پەیامی دكیۆمێنتاریی زیادتر ڕاستی وواقیع و لۆجیكی تیادا ڕەنگدەداتەوە، لە تیشك خستنەسەر ڕووداوێك یان هەواڵێك یان زانیارییەك یان بابەتێك، دوورە لە دید و ڕاڤەكردن و شیكردنەوە. لە كۆتا پێناسەكانی دۆكیۆمێنتارییدا دەگەین بە چەمكی پراكتیزەكردنی دۆكیۆمێنتاری كە بریتییە: (( لە پڕۆسەیەكی ئاڵۆز لە دروستكردنی پرۆژەیەكی دۆكیۆمێنتارییدا. ئەم چەمكە دەگەڕێتەوە بۆ ئەوەی خەڵكی چی لەگەڵ ئامێرە میدیاییەكان، ناوەڕۆك، جۆر، و ستراتیجی بەرهەمهێناندا دەكەن بە مەبەستی نیشاندانی ئەو كێشە و هەڵبژاردە داهێنەرانە، ڕەوشتی، و چەمكییانەی لەگەڵ دروستكردنی دۆكیۆمێنتارییدا سەرهەڵدەدەن. بەرهەمهێنانی فیلمی دۆكیۆمێنتاری دەتوانرێت وەك شێوازێكی ڕۆژنامەوانی، داكۆككاری، یاخود دەربڕینێكی خودی خۆی نمایش بكات.))"
  },
  {
    "id": 364,
    "p": 364,
    "idPoster": "https://lh3.googleusercontent.com/vq7T8lpn2voEKqg1lK4iyifm2iwRDVO6Kw0xS2j-QU7J7tHSz4LETbOpHtXp9c4Hbku-Uo_BiPfDrGrWIYaw1xbLVWeZ5EjthYgacEwqkYoD-ca8U61Ora7SDuDsL5iC6r29CpLk2g=w2400",
    "typeFilm": "film",
    "memberNameEnglish": "hasan-falah",
    "title": "The Goddess 1934",
    "photo": "TheGoddess.jpg",
    "writingN": "حەسەن فەلاح",
    "nameF": "خوداوەندەکە ١٩٣٤",
    "description": "\nفیلمەکە باسی ژیانی سۆزانییەکی بێناوە: هەموو شەوێک بە شەقامەکاندا دەگەڕێت، زۆر لە خۆی دەکات تاوەک بە ڕووی کڕیارەکاندا زەردەخەنە بکات، دەگەڕێتەوە ماڵەوە، ماندووە، لە دەمی خۆرهەڵهاتندا. ئەو پارەیەی دەستی دەکەوێت، بەکاری دەبات بۆ پێداویستیی ڕۆژانەی و بەخێوکردنی کوڕەکەی. ئەو تەنها بەرگەی ڕیسوایی بوونی خۆی ناگرێت بەڵکو لەسەریەتی لە دەست پۆلیسیش ڕابکات. ئاکترێس (ڕوان لینگ-یو) پوختەیەکە لە داهێنانی هونەریی ناوازە بە ڕۆڵ بینینەوە و کۆکردنەوەی ڕۆڵی دایکێکی سەخت لە بەخشینی خۆشەویستی و قەدەری تراجەدی سۆزانییەک هەموو لە یەک کەسایەتییدا - خوداوەندەکە. فیلمەکە لە وڵاتی چین ناوبانگێکی بەرزی پەیدا کرد. لە دەستپێکی فیلمەکەوەهاوشانه دەمی بەرهەمهاتنی فیلمەکە لەگەڵ کولتوری کلاسیکیی سینەمایی هۆڵیوود و بەکارهێنانی کۆنتێکست و کارکردنی بە مەبەستی ږەواجدان بە سێکشواڵیتێ، و زەق کردنەوەی مێ وەک سەرچاوەی چێژ. ئەم دیاردەیە لە دوو دەیەی داهاتووی هۆڵیووددا زەق دەبێتەوە، بە نموونە فیلمەکانی ئاکترێس (ماریلین مۆنڕۆو).\nبە ڕووانین بۆ کولتور و شێوازی ژیانی تاک لە کۆمەڵگەدا، بەتایبەتی کۆمەڵگەی چینیی، تێبینی ئەوە دەکەیت بەکارهێنانی مێینە وەک ئامڕاز و پێداویستییەکانی پیاوسالاریی لە ژینگەیەکی پەرش و نەبوونی یاسا تیایدا، دیار و گرفتارە. ئەمە وا دەکات دووبارە لێکۆڵینەوە لەسەر ئەو مێژووە نەنووسراوەی کۆمەڵگە تاریکەکان بکرێتەوە کە تیایاندا مێینە لە ترۆپکی ئاستی زەبر خواردن و نوشوستی و گێچەڵ و دەستدرێژییەکان بووە، هاوکات هێز و توانا و خەبات و ڕەنجدانی کۆمەڵگە لە ئەستۆی ئەماندا هەڵگیراون.\nفیلمی (خوداوەندەکە) لەلایەن فیلم ستۆدیۆی (Lianhua) لە ١٩٣٤ لە شانگەهای بەرهەمهاتووە. کۆپییە بنەڕەتییەکەی بەرگەی تێكچوونێکی بەزەبری گرتووە و ماوەتەوە. بە یارمەتی ئارشیڤی فیلمی چینیی، ئەمە تاقە کۆپییەکی ڕزگاربووی یەکێک لە گرنگترین فیلمەکانی ساڵانی سییەکانی وڵاتی چینە.\nپێش دەستهەڵگرتن، جێی ئاماژەیە کە فیلمەکە بێدەنگ و مۆنۆکرۆمە. لەگەڵ دووبارە زیندووکردنەوەی، پیانۆ-سۆلۆیەک هاوڕێی هەست و گرفتەکانی کارئەکتەرە جیاوازەکانە. هاوسات بە ڕەچاوکردنی دۆخ و سەردەم و کاتی دەرهێنانی فیلمەکە، بەکارهێنانی ڕووناکی و سێبەر وەک دوو ڕەگەزی بنەڕەتیی فیلمی مۆنۆکرۆم و تێکنیکی سینەماتۆگرافی، نزیک لە باڵان.\n\n\n\n\n\n\n"
  },
  {
    "id": 365,
    "p": 365,
    "idPoster": "https://lh3.googleusercontent.com/6eBW06A3RQt2viW1AuyrCDRQF4HYSf05MEAmqv5D2L6R6aZ4OHNZERJMM4gIWMRHc3Q2nMvVFTPhQjTKMgTjm5918i9l3eWm2TaueAP0lPkcSIqjgfAXFGwfxCopo_NnYYjaNue48A=w2400",
    "memberNameEnglish": "chro-hizat",
    "typeFilm": "film",
    "title": "Life in pink 2007",
    "photo": "lifeinpink.jpg",
    "writingN": "چرۆ عیزەت",
    "nameF": "ژیان وەكو گوڵەباخ ٢٠٠٧",
    "description": "\nئێدیت پیاف؛ باڵندە بچووكەكەی فەڕەنسا.\n\"ژیان وەکو گوڵەباخ\" یاخود \"ژیانێکی پەمەیی\"فیلمێکی درامی ڕۆمانسی مۆسیقییە کە باس لە ژیانی گەورە خانمە گۆرانیبێژی فەڕەنساویی \"ئیدیت پیاف\" دەکات، لە منداڵییەوە ھەتاوەکو کۆتا ساتەکانی ژیان و مردنی و ھەموو ئەو ناخۆشی و کۆسپ و تەگەرانەی بەرۆكی گرتوون و خۆشەویستی و دڵسۆزی و خۆڕاگریی بۆ گۆرانی چڕین دەگێڕێتەوە.چیرۆكی فیلمەكە گێڕانەوەی ژیانی \"پیاف\"ە، ژیانی منداڵی بەبێ دایكی بەسەردەبات، سەرەتا لای داپیرەی لە ماڵێكی سۆزانییەكاندا، پاشان باوكی بۆ كۆكردنەوەی پارە بەكاریدەھێنێت، دواتریش ھەرزەكاریی لەگەڵ \"مۆمۆن\"دا بە چەندین پەیوەندی لابەلاوە دەگوزەرێنێت ھەتاوەكو ڕۆژێك دەنگە ناسك و خەماوییەكەی دەیگەنێتە سەر تەختەی شانۆ و دەبێتە ئەستێرە و ناوێكی دیار، لەگەڵ یاریزانێكی بۆكسێندا دەكەوێتە خۆشەویستییەوە و مردنی دڵدارەكەی خەمێكی قوڵ دەخاتە ناخییەوە كە ھەتاوەكو مردن لەیادی ناكات، پاشان بەھۆی ڕووداوی ھاتووچۆ و ئالوودەبوونی بە مادە كھول و سڕكەرەكانەوە چەندین كۆسپ و نەخۆشی دێتە ڕێی و خۆشەویستی بۆ چڕینی گۆرانی تا دوا ھەوڵ یارمەتیدەری دەبێت لە بەردەوامبوون.\nلە سەرەتای فیلمەكەوە ھەتاوەكو كۆتایی؛ ئاشنا دەبین بە چەندین گۆرانی و دەنگە خۆشەكەی \"پیاف\"، بەجۆرێك كە حەزدەكەیت چەندین جار گوێیان لێ ڕابگریتەوە.(ئیدیت جیۆڤانا گاسیۆن) ساڵی ١٩١٥ لەسەر کەناری ڕێگا لە گەڕەکێکی ھەژاری شارۆچکەیەکی پاریس لەدایكبووە، لە سەرەتادا دایکی بەجێیدەھێڵێت و پاشان باوکە خاشاك کۆکەرەوەکەی دەستبەرداری دەبێت، لێرەوە \"پیاف\" و دەستە خوشکەکەی \"مۆمۆن\" لە ماڵێکی سۆزانیدا کە داپیرەی خاوەنی بوو گەورەبوون.\"پیاف\" بەھۆی بێ بەشبوونی لە خۆشەویستی خانەوادەکەی ھەمیشە تینووی خۆشەویستی بوو، بەم ھۆیەشەوە زۆر پەیوەندی لابەلا و پەیوەندی سەرجێی لەگەڵ پیاواندا ھەبوو، بە گشتی لە یەکەم بینیندا دەستەمۆی پیاوەکان دەبوو، بەڵام ھەمیشە بۆ خۆشەویستی ڕاستەقینە دەگەڕا، \"مۆمۆن\" لەم بارەیەوە دەیگوت \"پاکییەك لە ناخی پیەفدا ھەبوو بە ھیچ شتێك پیس نەدەبوو، ڕاستە بوونی سێ پیاو لە جێخەوێکدا شتێکی ناڕاستە، بەڵام لەو تەمەنەدا و بۆ کەسێكی تینوو بە خۆشەویستی ئەوە سەرکێشی بوو\". \nتاکە خۆشەویستی ڕاستەقینەی ژیانی \"پیاف\" یاریزانێکی بۆکسێن بوو، پیاوێکی عەرەب و شەرمن بەناوی (مارسێل سێردان) کە لەم پەیوەندییەوە ھەمیشە ئامۆژگاری دەوروبەری دەکرد خۆشەویستی بکەن و ژیان بە خۆشەویستییەوە سەردەکەوێت. بە شێوەیەکی قوڵ و کاریگەر خۆشەویستی کاری تێکردبوو.\"پیاف\" لەسەر شەقامەکانەوە پێگەیشت تاوەکو دیارییەکی گەورە بە جیھان ببەخشێت، ئافرەتێکی ڕوخۆشی سەرنجڕاکێش، خاوەنی دەنگێکی ناسك و ڕۆمانسی، ھەر لەسەرەتای گۆرانیوتنەکانییەوە دەیتوانی جادوو لە گوێگرانی بکات و ڕایانبکێشێت بەرەو لای خۆی و قوڵایی ناخی وشەکان؛ کە ھەموو گۆرانییەکانی گوزارشتن لە خۆشەویستی و کۆژان و ڕۆژگارە پڕ ناڕەحەتی و تەنھاییەکانی، لەگەڵ ئەمانەشدا ڕۆژێك لەسەر شەقامەوە دەچێتە سەر تەختەی شانۆ و نازناوی چۆلەکە بچووکەکەی بەسەردا دەسەپێنرێت \"پیاف بە واتای باڵندەی چۆلەکە دێت\"، بە چەندین سەرکەوتن و ئازار و لەدەستدانی ترەوە ژیان دەگوزەرێنێت، دەبێت بە ناوێك کە ھەتاوەکو ئەمڕۆش گوێی لێ ڕادەگیرێت و ھەموو نەوەیەك سەرسامن پێی\n\"پیاف\" خۆشەویستی خستبووە پێش ھەموو شتێکەوە، گۆرانییەکان و ژیانی زۆر و بۆر بوون و پڕبوون لە گەڕان بەدوای خۆشەویستی و ئازار و لەدەستدان.لە ژیانیدا چەندین جار تووشی ڕووداوی ھاتووچۆ بووە و بەھۆیەوە ئازارێکی زۆر بە پەراسوەکانی گەیشتووە، چەند جارێك تووشی جەڵدەی دڵ دەبێت کە ھۆکارەکەی بۆ زۆر بەکارھێنانی ئەلکھول و ئالوودەبوونی بە دەرمانەکانەوە دەگەڕێننەوە، لە تەمەنی ٤٧ ساڵیدا بە ھۆی شێرپەنجەی جگەرەوە دەمرێت و ئەم چۆلەکە بچووکە بۆ ھەتاھەتایە ئاسمانی گۆرانی و خۆشەویستی چۆڵ دەکات."
  },
  {
    "id": 366,
    "p": 366,
    "idPoster": "https://lh3.googleusercontent.com/RmGf9gx_heqS4CZKP8NGt-3hMED6tcuy1EE5P77Kj7m-UVCmitR0ci2rX0Ibvl5H1Hvine1ZDSCpRpvvqF8j_ndJwyrV9BjWC9O3soXVBdTV5YCJLkiFSJFmdnq1TPzidXfFR9xRZw=w2400",
    "memberNameEnglish": "chro-hizat",
    "typeFilm": "film",
    "typeTop": "top",
    "title": "Capernaum 2018",
    "photo": "Capernaum.jpg",
    "writingN": "چرۆ عیزەت",
    "nameF": "كفرناحوم ٢٠١٨",
    "description": "\n‎زەین: بەڵێ دادوەر: بۆچی؟زەین: دەمەوێت سکاڵا لەسەر دایك و باوکم تۆماربکەم. ‎دادوەر: بۆچی دەتەوێت ئەوە بکەیت؟‎زەین: چونکە منیان ھێناوەتە دنیاوە.ڕۆژانە دەچینە ھەر جێگایەك دەبینین ئەم کۆمەڵگایە پڕە لەو منداڵانەی کە لە تەمەنێکی کەمدا ئەرکی بەخێوکردنی خۆیان و بگرە زۆرجار خێزانیشیان لەسەرە.‎ئەو خێزانانەی کە ھەرگیز لە خۆیان نەپرسیووە داخۆ بۆچی منداڵ دەخەنەوە و چۆن بەخێو و پەروەردەی دەکەن؟‎ئەم منداڵانە بەرھەمی قسەی کۆمەڵگان! بەرھەمی بیرکردنەوە سەخیفەکانی ئەو دایك وباوکانەن کە پارویەك نییە بیخۆن بەڵام دەڵێن \"با منداڵ بێت، خودا ڕزق دەدات\"، بەرھەمی بیرکردنەوەی ئەو دایکانەن کە مێردەکانیان بەھەر ھۆکارێك بێت جیابوونەوەیان دەوێت بەڵام دایکەکان پێیانوایە بە خستنەوەی منداڵ دەتوانن پەیوەندییەکە بەردەوام بکەن.\n\"فیلمی (کفرناحوم) لە دەرھێنانی \"نادیە لاباکی لوبنانییە كە لە فیلمەكەشدا بە ڕۆڵێكی سادە دەردەكەوێت، پاڵێوراوی خەڵاتی ئۆسکار بۆ باشترین فیلمی بیانییە، ماوەیەکی کەم پاش بڵاوبوونەوەی بە ھۆی ناوەڕۆك و پەیامەکەیەوە دەنگۆ و سەرکەوتنێکی باشی بەخۆوە بینی، لەگەڵ ھەر دیمەنێکدا واقیعە تاڵەکەی کۆمەڵگامان بیردێتەوە، چیرۆکی فیلمەکە باس لە خێزانێكی بێ سەرەوبەرە و ھەژاری پڕ لە ئاژاوە دەکات کە زەین'ی پاڵەوانی فیلمەکە بەھۆی قایل نەبوونی بەو بارودۆخەی لەنێو خێزانەکەیدا دەگوزەرێت ھەڵدێت و پاشان بە تاوانی ھەوڵی کوشتن دەستگیردەکرێت و لە دادگا دەیەوێت سکاڵا لەسەر دایك و باوکی تۆمار بکات بەھۆی ئەو بارودۆخەوە.\nزەین و خوشك و براكانی سەرەڕای بچووكی تەمەنیان لەسەر شەقامەكان كار دەكەن بۆ پەیداكردنی پارە بۆ باوكێكی سەرخۆشی كەم تەرخەم و دایكێك كە تاكە شت بیری لێ بكاتەوە منداڵ خستنەوەیە، پاشان كچە بچووكەكەیان سەحەر بەزۆر بەشوو دەدەن، لە كاتێكدا نەگەیشتووەتە تەمەنی ھاوسەرگیری و تەمەنی ھاوسەرەكەی سێ ھێندەی تەمەنی سەحەر دەبێت! لە لایەكی دیكەشەوە، ھەوڵ و تێكۆشانەكانی دایكێك دەبینین بۆ بەخێوكردنی كوڕەكەی، لە مانەوەی بە قاچاخ و ناسنامەی ساختە و كاری سەخت، ئەم دایكەش بەرھەمی خێزانێكی دیكەی كەمتەرخەمە؛ كە كچەكەیان دەنێرن بۆ خوێندن و لەگەڵ ئەوەشدا دەبێت كاریان بۆ بكات و پارەیان بۆ بنێرێتەوە.\nکاتێك منداڵ دروست دەکەیت کە دەزانیت ناتوانیت ژیانێکی گونجاو و شایستەی پێشکەش بکەیت، ناتوانیت پەروەردەی بکەیت، ناتوانیت کاتی بۆ تەرخان بکەیت و لە خەون و کێشە و کاتەکانی بپرسیت، باشتر وایە نەك باشتر وایە بەڵکو ئەرکە کە ئەو منداڵە نەھێنیتە دنیاوە، یانیش کە ھێنات ئەرکی تۆ ئەوەیە لە پاڵ بەخێو کردنیدا پەروەردەی بکەیت و قوربانی بۆ بدەیت نەك ئەوەی سەرەڕای تاڵكرنی ژیانی و بەكارھێنانی زەبر و توندوتیژی لە تەمەنێکی کەمدا کچەکەت بە شو بدەیت! سەرەڕای چەوسانەوە و بێبەشکردنی لە سەرجەم خەونەکانی؛ لە تەمەنێکی کەمدا کوڕەکەت بخەیتە ژێر کاری قورسەوە و ئەركی بەخێوکردنی بخەیتە ئەستۆی خۆی!\nسەرجەم ئەکتەر و ئەکترێسەکانی فیلمەکە پێشتر لە ھیچ فیلمێك بەشدار نەبوون و بەھۆی ڕۆڵگێڕانە نایابەکەیەوە زەین خەڵاتی باشترین کوڕە ئەکتەری لە ڤێستیڤاڵی ئەنتاڵیای نێودەوڵەتی بۆ فیلم وەرگرت و ھەمان ساڵ واتا ٢٠١٨ لە ڤێستڤاڵی کان'دا براوەی خەڵاتی تایبەتی بوو، کە ئەم خەڵاتە ژیانی خۆی و خێزانە ھەژارەکەی بەتەواوی گۆڕی و لە سوریاوە بەرەو نەرویج گواستیانەوە و زەین دەستی بە خوێندن کرد کە تا ئەو تەمەنە کە ١٢ ساڵ بوو نەچووبووە بەر خوێندن.ئەم فیلمە؛ فیلمێكە تاك بە تاكمان پێویستە بینەری بین و ئەرك و بەرپرسیارێتییەکانمان بەبیر بێتەوە.لە زاری زەین'ەوەدەمەوێت گەورەکان گوێیان لێم بێت کە چی دەڵێم، دەمەوێت پێیان بڵێم: گەورەکان ئەگەر ناتوانن منداڵ بەخێو بکەن مەیانھێننە دنیاوە"
  },
  {
    "id": 377,
    "p": 377,
    "idPoster": "https://lh3.googleusercontent.com/6HZTftdpfbX5IGrs_XXWk5NZ2KOdFRxm4V8Z6xLPb_eIsbwXRu_xmSw7zE1hrUcu5xPONIURraapxtgaHuK4jtSyR4qrODw0rP2TLVXbU5eF5VC2JWkPQaa61HbQpAveSx_HOz17Lg=w2400",
    "memberNameEnglish": "chro-hizat",
    "typeFilm": "film",
    "title": "Pi (1998)",
    "photo": "Pi(1998).jpg",
    "writingN": "...",
    "nameF": "نەگۆڕی بازنە ١٩٩٨",
    "description": "\nوەرگیراوە لە ماڵپەڕی \"شباك التذاكر السعودي\"\nژمارە وەكو زمانی گەردوون\nپای یاخود (نەگۆڕی بازنە)، فیلمێکی ئەمریکیی سوریاڵی دەرونزانییە، لە نووسین و دەرھێنانی دارین ئارنۆفسکییە، ئەم فیلمە یەكەم فیلمی درێژی دەرھێنەرەکەیە پاش بەرھەمھێنانی چوار کورتە فیلم، فیلمەکە سەرەتایەکی باش بوو بۆ بەناوبانگبوونی و براوەی خەڵاتی (sundance)ە بۆ باشترین دەرھێنەر و بۆ یەکەمجاریش خەڵاتی (Independent Spirit) بۆ باشترین سیناریۆ و خەڵاتی (گۆثام) و کۆمەڵێك خەڵاتی دیکەی گرنگ.(پای) یاخود (نەگۆڕی بازنە) نەگۆڕێکی بیرکارییانەیە کە بەشێوەکی فراوان لە بیرکاری و فیزیادا بەکاردەھێنرێت، ئەم نەگۆڕە لە ناوەڕاستی سەدەی ھەژەدەھەمدا بە پیتی ئەغریقی پیشان دراوە و پێكدێت لە پیتی بچووکی (پای) ئەغریقیی و دوو شێوە وەردەگرێت؛ گەورە و بچووك، ھەروەھا ڕێژەیەکە لە نێوان چێوەی بازنە بۆ چەقەکەی، پای ژمارەیەکی ڕاستییە و لەسەر شێوەی a/b نانووسرێت لە کاتێکدا a و b دوو ژمارەی ڕاستین.‎ھەروەھا ئەم ژمارەیە بە (نەگۆڕی ئەرخەمیدس) ناسراوە و بە نزیکەیی دەکاتە 3,14159‎ئارنۆفسکی کاتێك ئەم پیتەی ھەڵبژارد ھیچ شارەزاییەکی لە بیرکاریدا نەبوو بەڵکو لە بارەی ئەنثرۆپۆلۆجیاوە شارەزایەکی باشی ھەبوو، دەگووترا بۆ بەرھەمھێنانی فیلمێکی لەمجۆرە پێویستە شارەزاییەکی تەواوت لە بیرکاریدا ھەبێت بەڵام ئەم نەگۆڕە گەلێك پرسیاری دیكە لەخۆ دەگرێت کە وای لە دەرھێنەرەکە کرد ئەم فیلمە بەرھەم بھێنێت.\nکاتێك مەتەڵێك دەدرێت بە مرۆڤێکی زیرەك؛ ھەڵدەستێت بە گەڕان بە دوای وەڵامەکەدا لە زۆر شتی دیکەدا و بابەتی فیلمەکەش بەمجۆرەیە. ‎ئارنۆفسکی لەسەرەتادا ڕووبەڕووی کۆمەڵێك کێشەی زۆر دەبێتەوە و دیارترینیان کێشەی دارایی بوو، بەو ھۆیەوە ٦٠,٠٠٠ دۆلار لە خانەوادە و ھاوڕێکانی قەرز دەکات، ھەروەھا ئەو شوێنانەی وێنەگرتنی فیلمەکەی تێدا ئەنجام دراوە شوێنێك نەبوون بتوانن بە پشوودرێژی و بە ئارامی کاری وێنەگرتنی تێدا ئەنجام بدەن، ھەربۆیە بە بەردەوامی چاودێریان لە ھەموو ئەو شوێنانە دانابوو بۆئەوەی ھەرکاتێك پۆلیسەکان بەدەرکەوتن ئاگاداریان بکەنەوە و وێنەگرتنەکەیان ڕاگرن، دواتر کۆمپانیای (Artisan) بە بڕی ملیۆنێك دۆلار فیلمەکەی دەستکەوت، (کلینت مانسێل)ی ئاوازدانەر و باوکی ئارنۆفسکی لە فیلمەکدا بە ڕۆڵی سادە دەردەکەون.‎ئارنۆفسکی قایل بوو بە ھەڵبژاردنی شوێنەکان و ڕەنگی ڕەش و سپی و زیادکردنی ڕەشایی بۆ دیمەنەکانی فیلمەکە بۆ شاردنەوەی ھەندێك ھەڵە و لەم فیلمەدا مۆنتاژی خێرا -Hip Hop-ی بەکارھێناوە، ھەروەھا لە وێنەگرتندا شێوازی تایبەت بە خۆی بەکارھێناوە ئەویش بەکارھێنانی کامێرای گوارزاوەیە لەسەر ئەکتەرەکان، بە ھاوکاری (کلینت مانسێل)ی ئاوازدانەر کە لەسەرجەم فیلمەکانی ئارنۆفسکیدا لەگەڵ دەرھێنەردا بوونی ھەبووە، ھەروەھا (ماتیۆ لابیتیك)ی وێنەگر.\nفیلمەکە بە دەوری کەسایەتی (ماکس)دادەسوڕێتەوە، مرۆڤێکی تەنھا و گۆشەگیر، زانایەکی بیرکاری و جولەکەیەکی لێھاتوو، شەیدای کۆمپیوتەر و ژمارەکان، کە بەشێوەیەکی ھیستریی و بە سەیریی ڕەفتارەکانی بەردەوام بە دوای ژمارەکاندا دەگەڕێت، (ماکس) دەبینێت کە دنیا لە ژمارەکان پێکھاتووە و وەڵام و ڕوونکردنەوە بۆ ھەر شتێك \"ژمارە\"یە، پاشان دووچاری ئەو ژمارەیە دەبێت کە مەتەڵی فیلمەکەیە واتا \"نەگۆڕی بازنە\". لێرەوە دەکەوێتە ململانێی نێوان دوو لایەنەیەوە، لایەنی یەکەم دەزگایەك لە بازاڕی دراو و لایەنی دووەم چەند قەشەیەکی پەیڕەوکاری ئاینی جولەکە، یەکەمیان بە ھۆکاری ماددی و دووەمیان بە ھۆکاری دینی.ھەروەھا فیلمەکە تەنھا لە بارەی ڕێژەی نەگۆڕی (3,14159) و چێوەی بازنەوە نییە بەڵکو کۆمەڵێك بابەتی دیكە لە خۆدەگرێت. کەسایەتی (ماکس) دەگاتە قۆناغێکی شێتی و بەدوای حەقیقەت و وەڵامی ئەو پرسیارانەدا دەگەڕێت کە لە بارەی بوون و گەردوونەوە دەکرێن، بە بۆچوونی ماکس ژمارەکان دەتوانن وەڵامێکی بڕواپێکەر بدەن بە دەستەوە و یارمەتیدەرن لەوەدا كە بگەین بە خاڵی کۆتایی و پرسیارە بێ وەڵامەکانی \"گەردون\" و \"چۆن\" و \"بۆچی\" و \"کەی\"....فیلمەکە زانست و خەیاڵ تێکەڵ دەکات ھەتاکو وا لە کەسایەتی (ماکس) بکات بە شێوەیەکی شێت و شەیدا دەربکەوێت، یاخود بڵێین ئەوەی کە لە مێشکیدایە بە ڕادەیەك لێھاتووی دەکات کە شێت دەبێت، ماکس دەگاتە ئەو ئەنجامەی کە بیرکاری زمانی دنیاییە و ژمارەکان شێوە بە ھەر شتێك دەدەن کە لە سروشتدا ھەیە، و ئاماژەیەك ھەیە لە گەردووندا کە ڕوونی دەکاتەوە و ھەموو شتێك بە ئاماژە ڕوودەدات، پاشان دەبینین پاش ئەوەی دەچێتە بازاڕەکەوە بە کۆمەڵێك دیدگا و بۆچوونی دیكە دەگات و کۆمەڵێك کەس لەو بازاڕەدا ھەوڵ دەدەن بە شیکارییەکانی ماکس بگەن لە پێناو سوودی ماددیدا و کۆمەڵێك قەشەش دەیانەوێت بەو ژمارانەی ماکس بگەن، چونکە لەو بڕوایەدان ئەو ژمارانە کلیلی بەھەشتن و لەو گفتوگۆیەدا کە لە نێوان ماکس و قەشەکەدا دەیبیستین باسی تەورات و دە ڕاسپاردەکەی موسا دێتە پێش و دەبینین پێویستیان بە ژمارەکەیە ھەتاکو دەرگاکانی بەھەشت بکەنەوە و بە خودا بگەن و ئەو ژمارەیەش ناوی ڕاستەقینەی خودایە. \nماکس تاکە کەسە دەتوانێت لە ژمارە ٢١٦ تێبگات کە کلیلی ڕێگەکەیە و لە ڕێگەیەوە سەرجەم نھێنییەکانی گەردوون ئاشکرا دەبێت، ماکس سەرکەوتوو دەبێت لە گەیشتن بەو ڕێگایە و بەو نھێنییانە بەڵام بۆ ئێمەی ئاشکرا ناکات!کۆمەڵێك بابەتی سەرەکی لە فیلمەکەدا ھەن ھەتاکو بتوانین لە ڕێگەیانەوە لە ڕووداوەکانی فیلمەکە تێبگەین، لەوانەش؛١-یاری \"گۆ\"، یارییەکی کۆنی ستراتیژییانەیە، لە چین سەریھەڵداوە و یارییەکە لە نێوان دوو کەسدا دەکرێت لەسەر تەختەیەکی لاکێشەیی خانە خانەکراو کە ژمارەی خانەکان ٣٦١ خانەیە و یاریکەرەکان بەردی ڕەش و سپی ھەڵدەدەن، سەرەڕای ئەوەی ڕێکخستنی بنچینەکەی سادەیە بەڵام پێویستی بە بیرکردنەوەیەکی قوڵ و فێڵێکی ستراتیژی ھەیە، ئامانجی یارییەکە داگیرکردنی زۆرترین خانەیە بە بەردەکان و کاتێك بەردێك لە خانەیەکدا جێگیر دەبێت جارێکی تر جوڵەی پێناکرێت.لە فیلمەکەدا دەبینین (ماکس) لەگەڵ مامۆستاکەیدا (سۆڵ) ئەم یارییە دەکات و (سۆڵ) بە (ماکس) دەڵێت کە ئەم یارییە جیھانێکی بچووکی ئاڵۆزە و دەکرێت بۆ ئاماژەیەكی تایبەت بگەڕێت تێیدا.\n-کابالا، پەرتووك و ئاینێکی کۆنی جولەکەکانە، پێیانوایە ھەموو وشەیەك و ھەموو پیتێك واتایەکی شاراوەی ھەیە، پەیڕەوکەرانی ئەم ڕێبازە دەڵێن بنچینە و ھۆکاری ھەموو شتێك خودایە و خراپە لە ئەنجامی دوورکەوتنەوەیە لە خودا و ناوەکانی خودا ھێزێکی شاراوەیان ھەیە و ڕۆحی مرۆڤ شتێکی ئەزەلییە، ھەروەھا شوێنکەوتوانی ئەم ڕێبازە بڕوایان بە دۆنادۆن (تنسخ الارواح) ھەیە و خاوەنی پەرتووکێکی تایبەت بە خۆیانن تێکەڵ بە بیردۆزەکانی فیساگۆرس و بۆچوونەکانی ئەفلاتون و مێتافیزیك و ھەندێك بیروباوەڕی مەسیحی، ھەربۆیە ئەم ڕێبازە دینییە بە ئاینی \"پەرستنی ژمارەکان\" ناسراوە، ئەم پەرتووکە یەکێکە لە پەرتووکە گەورەکانی جیھان و لە ڕێگەیەوە پەیوەندی بەستن لەگەڵ جنۆکە و شەیتان و ڕۆحیانەت و بەکارھێنانی تەلیسم و جادوو.لە فیلمەکەدا دەبینین (ماکس) لەگەڵ (لێنی) ھاوڕێیدا گفتوگۆ لەبارەی تەورات و جادووەوە دەکەن و پیتەکان و واتای پیتەکان ڕوون دەکەنەوە، کە لە بەرامبەر ھەر پیتێکدا ژمارەیەك ھەیە و بە بۆچوونی ئەوان ئەمە پەرچوویەکی خوداییە بۆ گەیشتن بە حەقیقەت.\n٣-تیۆری فەوزا (بێ سیستمی)، دەکرێت لە ڕێگەی لێکۆڵینەوەوە پێناسە بکرێت بەوەی کە کۆمەڵێك سیستمی ئاڵۆزە، ساڵی ١٩٦٠ لە لایەن زانای کەشناسی \"ئێدوارد لۆرێنتز\"ەوە دۆزرایەوە، ئەم تیۆرە لە بارەی ئەو شتانەوەیە کە پێشبینی ڕوودانیان ناکرێت لە نێو ئەو سیستمانەی ھەستیارن ھەمیشە لە گۆڕاندان، کە ئەم گۆڕانانە لەسەرەتادا بچووکن، بۆ نموونە \"کاریگەری پەپولە-تأثیر فراشة\" کە بە کورتی پێمان دەڵێت کاتێك پەپولەیەك لە وڵاتی چینەوە باڵەفڕکێ بە باڵەکانی دەکات دەبێتە ھۆی گۆڕانکاری بچووك لەسەر کەش و ھەوا کە پاش ماوەیەك ڕاستەوخۆ کاریگەرییەکەی بەسەر کەش و ھەوای نیویۆركەوە دەردەکەوێت! وەك لە فیلمەکەدا دەیبین (ماکس) لە بنەماکانیدا ھەڵە ھەیە و شێوازێکی پەرش و بڵاویی ڕوون و ئاشکرا کاریگەری لەسەر نرخەکان و بۆرسە ھەیە\n٤-لولپێچیی زێڕینی فیساگۆرس، کە وەكو دەبینین (ماکس) لە ھەموو شوێنێك وێنەی دەکێشێت، وە باسی ئەم جیهانەی ئێرەشی کردووە لەگەڵ ئەو سەلمێنراوەی کە دایناوە، ئەویش لاکێشەی زێڕینە، کاتێك دووجا دەکرێت لاکێشەیەکی بچوکتر لە دوای خۆی جێدەهێڵێت، وە هەمان ڕێژەی ئەو لاکێشەیەی هەیە (واتا هەمان دەرە گۆشە و ناوە گۆشەی هەیە)، ئەو سەلمێراوە و کارەکەی بەردەوام دەبێت بۆ ناکۆتا",
    "translator": "چرۆ عیزەت"
  },
  {
    "id": 378,
    "p": 378,
    "idPoster": "https://lh3.googleusercontent.com/Xpjyh3NDQyulBWZ382oyKrjxydsX_P6hz_CdJdyj9QLEsF4HM1IAZhzyao17LxiEbYC9biNBJTzuw5lm_OikPucqfP2Z-SWRvCH1xd8voHesqCqrxVQ7aFPyHsDhFUxLh1BEoUhplw=w2400",
    "memberNameEnglish": "chro-hizat",
    "typeFilm": "film",
    "title": "Zer 2017",
    "photo": "zer.jpg",
    "writingN": "چرۆ عیزەت",
    "nameF": "زەڕ ٢٠١٧",
    "description": "\nلە مێژە میللەتی کورد لەگەڵ ھەر قۆناغێکی مێژوودا ھەوڵی سڕینەوە و لەناوبردنی شوناسی دراوە، ئەو خاکەی کە نیشتیمانی کوردە بەسەر چوار پارچەدا دابەش بووە و ھەر پارچەیەك ھەوڵی ھێشتنەوە و پاراستنی شوناس و کلتور و نەریت و ھونەری خۆی دەدات. لە زۆر شوێن و تەنانەت لەم چوار پارچەیەشدا كوردەكان بۆ پارێزاوییان؛ ناچارن ناسنامەی كوردایەتی خۆیان بشارنەوە!\nفیلمی زەر لە دەرھێنانی (کازم ئوز)ی کوردی باکوری کوردستانە، چیرۆکی فیلمەکە باس لە کوڕە کوردێك دەکات کە دانیشتووی وڵاتی ئەمریکایە و خوێندکاری بەشی میوزیکی ھونەرەجوانەکانە، ئەم گەنجە بە ناوی (ژان) شەوێك لە میانەی مانەوەی لە نەخۆشخانە لەلای داپیرە نەخۆشەکەی گفتوگۆیەك لەبارەی میوزیك و خوێندنەکەیەوە ساز دەکات لەگەڵیدا، لەو گفتوگۆیەدا (ژان) سترانێکی ئینگلیزی بۆ داپیرەی دەڵێت و داپیرەشی سترانێکی کوردی بۆ (ژان) دەڵێت بە ناوی (زەر)، بەڵام بەھۆی نەخۆشییەکەیەوە و پاشانیش بەھۆی مردنەکەیەوە ناتوانێت گۆرانییەکە و چیرۆکی گۆرانییەکە تەواو بکات، تێکست و کورتە چیرۆکی ئەم سترانە سەرنجی (ژان) ڕادەکێشێت و وای لێدەکات بەدوای تەواوی گۆرانییەکە و چیرۆکەکەیدا بگەڕێت، کاتێك لە مەراسیمی بە خاکسپاردنی داپیرەیدا (ژان) لە باوكی دەپرسێت لەبارەی كوردایەتی و چیرۆكی پشت زەر ەوە؛ وەڵامی باوکی زلەیەك دەبێت بۆی، چونکە باوکی (ژان) ھەوڵی شاردنەوەی کوردبوونی دەدات و شەرم لەو شوناس و ناسنامەیە دەکات، بەڵام ئەم سترانە دەبێتە ھەوێنی گەڕان بەدوای چیرۆکی کورد و کوردبووندا. (ژان) پاش ئەوەی پوری چیرۆکەکەی بۆ باس دەکات و کارەساتی کۆمەڵکوژی دەرسیم'ی بۆ باس دەکات کە لەو وەختەدا دایکی (ژان) کیژۆڵەیەك بووە کەوتۆتە ژێر دەستی سەربازە تورکەکان و بردوویانە و بەم ھۆیەشە کە باوکی (ژان) ھەمیشە ناسنامەی کوردایەتی ڕەت دەکاتەوە، بەدوایدا دەچێت و ئەم سترانە (ژان) دەبات بۆ نێو شاخ و کێو و گەریلاکان، بە نێو لادێ و ژیانی لادێ و پێکەوە ژیانی کۆمەڵانی کورد و ئاھەنگ و شایی بەکۆمەڵ و ھاوبەشیکردنی خەمی یەکدی و ھاریکاری یەکدی و کلتور و نەریتی کۆنی کورد و خواردنی کوردەواری.\nبە سیناریۆیەکی نایاب و نواندنێکی نایاب و ساوندتراکێکی تا بڵێی نایاب، بەبێ ھیچ دیمەنێکی كوشتن و تۆپ و تەیارە و زەبر و ھێزی دوژمن، بەبێ ھیچ گرتەیەكی خوێناویی و زۆرلێکردن و بەندینخانە؛ کازم ئوز لێھاتووانە ھەوڵی لەمێژینەی دوژمنانی کورد بۆ سڕینەوە و لەناوبردنی کورد و کوردایەتی و کلتور و نەریتی چەند ساڵەی کوردانی باکور پیشان دەدات."
  },
  {
    "id": 379,
    "p": 379,
    "idPoster": "https://lh3.googleusercontent.com/Iie1RJxDYIgj5TtDYbNGMx0sSJZjVekBnzRTOpqWT0w_PrfLw4CZPezMLgl2B1K0CSHmyrY-H1ZPzIi8ku_l-7v9x08ExjhwJmaoXXbtUnqD7bFuCNXnnO9jLnG_q0rRQ0aWvj9a7A=w2400",
    "memberNameEnglish": "chro-hizat",
    "typeDirector": "Director",
    "title": "Stanley Kubrick",
    "photo": "StanleyKubrick.jpg",
    "writingN": "چرۆ عیزەت",
    "nameF": "ستانلی کوبریک",
    "description": "\nلە بارەی \"ستانڵی كوبریك\"ەوە.\nستانلی کوبریك؛ فیلمساز و سیناریۆنووس و وێنەگر و بەرھەمھێنەرێکی ئەمێریکی بوو، لە ٢٦ی تەمموزی ساڵی ١٩٢٨ لە یەکێك لە نەخۆشخانەکانی مانھاتنی نیویۆرك لە خانەوادەیەکی جوولەکە لەدایکبووە، بە یەکێك لە کاریگەرترین فیلمسازەکانی مێژووی سینەما دادەنرێت.فیلمەکانی بە زۆری لە ڕۆمان و کورتە چیرۆکەکانەوە وەرگرتووە و تێکەڵ بە ژانەری ئەدەبیی کردوون، ھەروەھا فیلمەکانی بە ڕیالیزمیی و سینەماتۆگرافی ناوازە و میوزیکە بیرھێنەرەوەکانی دەناسرێنەوە.کوبریك یەکەم منداڵی یاکوب لیۆنارد کوبریكی باوکی و سادێ گێرترود کوبریكی دایکی بوو؛ خاوەنی یەك خوشك بوو بە ناوی باربارا کوبریك، یەکەم ھاوسەرگیری ژیانی لە ساڵی ١٩٤٨ و لە تەمەنی ١٩ ساڵیدا لەگەڵ توبا مێتز ھاوڕێی خوێندنگەی دواناوەندیی ئەنجام دەدات، بەڵام سێ ساڵ دواتر ١٩٥١ جیادەبنەوە، پاشان ساڵی ١٩٥٥ بۆ جاری دووەم و لەگەڵ سەماکار و دیزاینەرێکی شانۆیی ئوستورالیی بە ناوی ڕوث سۆبۆتکا ھاوسەرگیری دەکات، کە لە بەشێکی کورتی فیلمێکی کوبریکدا (The Killer Kiss 1955) وەکو سەماکەرێکی بالێ دەردەکەوێت و ساڵی ١٩٥٧ جیادەبنەوە، لە ماوەی بەرھەمھێنانی فیلمی ( Paths Of Glory 1957)دا کوبریك ئاشنای خانمە ئەکتەری گەنجی ئەڵمانی کریستیان ھارڵان دەبێت کە لە فیلمەکەدا لە ڕۆڵێکی کەمدا دەردەکەوێت و ساڵی ١٩٥٨ ھاوسەرگیری دەکەن و بۆ ماوەی چل ساڵ و ھەتاوەکو دواساتەکانی ژیانی کوبریك ھەر پێکەوە دەمێننەوە، ھەروەھا سەرەڕای کاثرینای کچە شەش ساڵانەکەی خۆی؛ لەگەڵ کوبریکدا دەبنە خاوەنی دوو کچ ئانیا و ڤیڤان.\nلە نێوان ساڵانی (١٩٤١ - ١٩٤٥) لە دواناوەندی (ویلیام ھاورد تافت) دەبێتە خوێندکار، لە تەمەنێکی کەمەوە تامەزرۆییەکی زۆری بۆ ئەدەب و فیلم و وێنەگرتن دەبێت ھەربۆیە پاش تەواوكردنی خوێندنی دواناوەندی ھەموو شێوە و بابەت و باسەکان لەبارەی بەرھەمھێنان و دەرھێنانی فیلمەوە فێری خۆی دەکات.کوبریك بڕیار دەدات فیلمێکی دۆکۆمێنتاری لەبارەی واڵتەر کارتێر ی یاریزانی بۆکسێنەوە بەرھەم بھێنێت، کە ساڵێك پێشووتر بۆ گۆڤاری Look نووسین و کاری وێنەگرتنی لەبارەیەوە کردبوو، پاشان کامێرایەك قەرز دەکات و فیلمێکی دۆکۆمێنتاری ڕەش و سپی ١٦ خولەکیی بەرھەم دەھێنێت بە ناوی (Day Of Fight).لە کۆتاییەکانی ساڵی (١٩٤٠)ەکان و سەرەتاکانی (١٩٥٠)کان پاش کارکردنی وەکو وێنەگر بۆ گۆڤاری (Look)؛ دەست دەکات بە بەرھەمھێنانی کورتە فیلم بە بودجەیەکی کەم و ساڵی ١٩٥٣ یەکەم فیلمی خۆی بە ناوی (Fear and Desire)بەرھەم دەھێنێت، پاشان (The Killing) و (Paths Of Glory 1957) و (Spartacus 1960).\nساڵی ١٩٦١ و بەھۆی ڕوودانی تاوانەکارییە بەردەوامەکانی ئەمێریکا و جیاوازیی کارەکانی لەگەڵ دۆگلاسەکاندا؛ کوبریك بەرەو بەریتانیا دەڕوات، کە زۆربەی کاتەکانی ژیان و پیشەکەی لەوێ بەسەردەبات، لەگەڵ ھاوژینەکەیدا کریستینا؛ شوێنی ژیان و کاریان لە ھێرتفۆردشەیر دادەمەزرێنن و لەوێدا بە ئاسوودەیی نووسین و دەستکاریی و گەڕان و وردەکاریی فیلمەکانی ئەنجام دەدات، یەکەم بەرھەمەکانی لە بەریتانیا بە ھاوکاری پیتەر سێڵەر بە ناوەکانی (Lolita 1962) و (Dr Strangelove 1964 کە بە یەکەم فیلمی کۆمیدیای ڕەش دادەنرێت) بەرھەمھێنا.ستانلی کوبریك لەپێناو بەرھەمھێنانی فیلمی باشدا ھەمیشە لە ماوەی پڕۆسەی دروستکردنی فیلمەکاندا و کارکردنی لەگەڵ ستافی فیلمەکاندا؛ خۆی ئەرکی چاودێری وردی دەگرتە ئەستۆ، لە دەرھێنان و نووسین و دەستکاریکردنیشەوە ئامادەکردنی فیلم بۆ پیشاندان، لە نزیکەوە ئاگاداریی ھەنگاو بە ھەنگاو دەبوو، ھەروەھا چەندین جار داوای دەکرد ھەمان دیمەن جارێکی تر و جارێکی تر و چەندین جاری تریش وێنە بگیرێتەوە، ئەمەش ھەمیشە دەبووە ھۆی ناکۆکی و دەمەقاڵێ لەگەڵ ئەکتەر و ئەکترێسەکانیدا، سەرەڕای ئەمانەش فیلمەکانی کوبریك ڕەوتێکی نوێی فیلم و سینەماتۆگرافییان ھێناوە نێو سینەماوە، ڕیالیزمی زانستیی و کاریگەرییە نوێ و بینراوەکانی فیلمی (2001 A Space Odyssey) کە ساڵی ١٩٦٨ بەرھەمی ھێنا؛ خەڵاتی ئۆسکاری بۆ بردەوە، ھەروەھا بە فیلمی (The Shining 1980) بوو بە یەکەم ئەو دەرھێنەرانەی تەکنیکی Steadicam بەکاربھێنێت بۆ وێنەگرتنێکی جێگیر.لە کاتێکدا زۆربەی فیلمەکانی ھەمیشە جێی سەرنجی ورد و مشتومڕ بوون ساڵی ١٩٧١ بە بەرھەمھێنانی فیلمی (A Clockwork Orange) زیاتر سەرنجی بینەر و ڕەخنەگرانی ڕاکێشا بەو دۆخە شێتیی و ڕقاوییەی لە کاراکتەری فیلمەکەدا بەرجەستەی کردووە.\nلە تەمەنی ٧٠ ساڵیدا و ساڵی ١٩٩٩؛ بەر لە مردنەکەی؛ کۆتا فیلمی خۆی بە ناوی (Eyes Wide Shut) بەرھەم دەھێنێت.ستانڵی کوبریك یەکێك بوو لەو فیلمسازانەی کاریگەریی تەواوی بەسەر سینەماوە بەجێھێشت و ھەرفیلمێکی گەوھەرێکی مێژووی سینەمایە.لە ٧ی ئازاری ساڵی ١٩٩٩، چوار ڕۆژ پاش کۆتا وێنەگرتنی فیلمی \"چاوانی تەواو داخراو\" لە نێو جێخەوەکەیدا و لەکاتی خەوتنەکەی؛ تووشی جەڵدە دەبێت و لە تەمەنی ٧٠ ساڵیدا کۆچی دوایی دەکات."
  },
  {
    "id": 380,
    "p": 380,
    "idPoster": "https://lh3.googleusercontent.com/ZxlsHiW1egGcqqdIJIQk6m9wcYg8BgQzieS_8B3Dm_N-Gc8ZAoastUDQ64bT_PSWNKZRrNk1RB_O3PGFURmLmTTvGhlfjmxRTRFx5B9ryTxnyKtjdrGVwTn3dt8ETwLXb9ezo4ddBw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Protagonist",
    "photo": "protagonest.jpg",
    "writingN": "بینایی سەبار",
    "nameF": "پرۆتاگۆنست",
    "description": "پرۆتاگۆنست کارەکتەری سەرەکی ناوەندی چیرۆکەکە و پاڵەوانەکەیە. کە بڕیاری سەرەکی دەکات و ڕووبەڕوی دەرەنجامەکانی دەبێتەوە. ئەو ڕووداوەکان بەرێوە دەبات و زۆرکات ئەو ڕووبەڕووی زۆرترین کۆسپی چیرۆکەکە دەبێتەوە. لە کاتی تەماشاکردن، بینەر زۆرترین سەرنجی لەسەر پرۆتاگۆنستە. لە بەرامبەر پرۆتاگۆنست، ئەنتاگۆنست ھەیە کە کۆسپ دەخاتە بەردەم پاڵەوانەکە تا ململانێی بۆ دروست بکات و لاوازی و بەھێزیەکانی دەربخات لە ڕووبەڕووبوونەوەیدا."
  },
  {
    "id": 381,
    "p": 381,
    "idPoster": "https://lh3.googleusercontent.com/d7UXnX6Gu0WjlFJ-BUDpp20_SFsOKqXQRS58aumvNA6eTl7P4rOze1tmSmT3lZa6u-GljlLzsz1EaZ41MIWMcIxT8Cs68n2AMiPl88QcnDxkOpeNm_L8aamodzntf00k8YP0__z3Cw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Adaptations",
    "photo": "adaption.jpg",
    "writingN": "بینایی سەبار",
    "nameF": "ھەڵگرتنەوە",
    "description": "\nواتە ھەڵگرتنەوەی چیرۆکێکی نوسراو و کردنەوەی بە فیلم یان زنجیرە. چیرۆکە نوسراوەکە ئەکرێ ھی ڕۆمان، شانۆگەری، کورتەچیرۆک، یاری، کۆمیک... بێت. کاتێک دەرھێنەر ڕۆمانێک دەکاتەوە بە فیلم، یان بەشی زۆری ڕۆمانەکە دەقاودەق دەردەکاتەوە بێ ھیچ گۆڕانکاریەکی بنەڕەتی لە کارەکتەر و دایەلۆگ و ڕووداوەکان. یاخود تەنھا کارەکتەرێک یان ڕووداوێکی وەردەگرێ و بەشێوەی خۆی دایدەڕێژێتەوە و بەرگێکی نوێی دەداتێ بە دایەلۆگ و ململانێی جیاواز. لە ھەردوو بارەکەدا، سیناریۆی فیلمەکە بە ئۆریجیناڵ دانانرێت و ناوی Adapted screenplay (سیناریۆی ھەڵگیراوە)ـی دەدرێتێ. ھەڵگرتنەوە شێوەیەکی زۆر باوە لە پیشەسازی فیلمی مۆدێرندا، بە جۆرێک یەک چیرۆک چەندین جار ھەڵگرتنەوەی بۆ دەکرێت و ھەرجار و بە شێوەیەکی جیاواز دەخرێتە ڕوو بەپێی سەلیقەی دەرھێنەرەکە."
  },
  {
    "id": 382,
    "p": 382,
    "idPoster": "https://lh3.googleusercontent.com/oUUTLs9Yc77K1BuNf_8fWp_4XRYAshR2hECFqaMs4e02287MGHu2yy0kcek3I6A-WBI9lv_3KYEQTDZVmwrWMEsJXv-IehBM814cSOXU2OZT9DO42qhT-69_4Ot0qN1OFeeHGE4cMw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "CGI",
    "photo": "cgi.jpg",
    "writingN": "بینایی سەبار",
    "nameF": "سی جی ئای",
    "description": "\nسی جی ئای یاخود (Computer-Generated Imagery) ئاماژەیە بۆ بەکارھێنانی تەکنەلۆجیای کۆمپیوتەری 3D لە دروستکردنی فیلمدا بۆ زیادکردنی وێنەی خەیاڵی جوڵاو و کاریگەری تایبەتی special effects . زیاتر لە دیمەنە قەرەباڵغەکان بەکاردێت تا تێچووی ھێنان یا بەکرێگرتنی شمەکی زیادە کەمبکرێتەوە وەک باڵاخانەی گەورە و شوێنی فراوان یاخود ترسناک بۆ وێنەگرتن و ... ھتد. لە فیلمەکانی سەدەی بیستویەک ئەم تەکنیکە زۆر بەکاردێت بەتایبەت لە فیلمە خەیاڵی و زانستیەکاندا."
  },
  {
    "id": 383,
    "p": 383,
    "idPoster": "https://lh3.googleusercontent.com/K1CjBMlDWASe1fKQ1ULxegx-FhptvdMYbXAD1v9Aiv1qhV2CJ79s1Eis6yqcpRRxDNPJcG70XkxcjledOVr9q_D_GBPlFQF8SNPIn-vaN0En5KRb3uuiP7TeaVa4_b6wSe0kmHjgug=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Cameo",
    "photo": "camio.jpg",
    "writingN": "بینایی سەبار",
    "nameF": "کامیۆ",
    "description": "\nلە بنەڕەتدا بەمانای \"پارچەیەک ھونەری بچووک\" دێت، ئاماژەیە بۆ ڕۆڵێکی زۆر بچوک (کە عادەتەن تەنھا چەند چرکەیەکە و نە قسەی تێدا دەکرێ و نە پارەی لەسەرە و نە ئاماژەی پێدەکرێ) یان دەرکەوتنێکی تایبەتی ئەکتەر، دەرھێنەر یان کەسێکی بەناوبانگە کە بە بەشێوەیەکی ئاسایی ئەو ڕۆڵە بچووکە وەرناگرێت. وەکو دەرکەوتنی دەرھێنەر ئەلفرێد ھیچیکۆکی دەرھێنەر لە فیلمەکانی خۆیدا"
  },
  {
    "id": 384,
    "p": 384,
    "idPoster": "https://lh3.googleusercontent.com/VPraHxDKBxjh_iFXgrV1_tO7i7mB2qyjhhHvTfxBMFULrx6NOmhFQV9tSiKCcW4GPYxvPj_amPSlmH6-zMwQekscSHjJq-ecn3oN9Iy5JAJ2Krg9AnfJN9ihzWPbRHRdYwAhITZwrw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Anti-hero",
    "photo": "antiHero.jpg",
    "writingN": "بینایی سەبار",
    "nameF": "ئەنتی ھیرۆ",
    "description": "\nئەنتی ھیرۆ پاڵەوانێکە کە تایبەتمەندی پاڵەوانی تەقلیدی تێدا نییە، وەکو بەغیرەتی و ڕەوشت بەرزی، بەڵام ھەر پاڵەوانە. دەکرێ کارەکانیان چاک و بەرز بێت، بەڵام خۆیان ھەمیشە بۆ ھۆکارێکی دروست کارەکە ناکەن. بۆ نمونە لەوەیە کەسێک لە حاڵەتێکی ترسناک ڕزگار بکەن چونکە لە بەرژەوەندی خۆیانە نەک لەبەر ئەوەی گرنگی بە یارمەتیدانی خەڵکی دەدەن.نموونەیەکی ئەم کارەکتەرە (واڵتەر وایت)ـی زنجیرەی (Breaking Bad)ــە."
  },
  {
    "id": 385,
    "p": 385,
    "idPoster": "https://lh3.googleusercontent.com/-tqv7BfOjCe6I6IyCnCeu1ZyUclppdZkubKYycghKVXoWhyIJKcOb9f0v1QLcCnYXsnMQCnymsLIL9vNUsZ6LARrwervVZ-p2f9XQYWkPlL20LVlH5tQyvQdVhsscymyzHfwbqppKQ=w2400",
    "typeFilm": "film",
    "memberNameEnglish": "shamal-xaled",
    "title": "A Hairy Tale 2018",
    "photo": "AHairyTale2018.jpg",
    "writingN": "شەماڵ خالید",
    "nameF": "گاڵتەجاڕ",
    "description": "ناساندنی فیلمی : گاڵتەجاڕ\n*چیرۆکی فیلم:- کاتێک لە بەخێوگە بووم، بانگیان ئەکردم بە \"گاڵتە جار \" بەڵام من مشتێکی توندم لە ناوچاوانی یەکێکیان دا، تا چیرۆکەکە دەستپێ بکەم.\nئەم فیلمە چیرۆکی کورێکی گەنجە بە ناوی (دانش) کە هۆگری ئەکتەریە .\nئەم کوڕە لە دەلاک خانەیەک کار ئەکات لەگەڵ (شاپور)، و شەوانە دوای تەواو بوونی کارەکەیان ڕاهێنانی نواندن ئەکات.\nخاوەن کارەکەیان ناوی (كاظم خانە)ـــه کەسێکی کلاسیک، و پابەندی بنەما ڕەوشتیەکانە.\nوەتەنها بیر لە دوکانی دەلاکیەکەی، و فیلمی کازابلانکا ئەکاتەوە.\nخاوەن کار کێشەیەکی کۆنی لەگەڵ یەکێک لە ئەفسەرەکان هەیە، کە ناوی (کیانی)ــــه و هاتوچۆی دەلاک خانەکە ئەکات.\n(مانفرد) کەسێکی ترە کە کاری گریمی فیلم، و شانۆگەری ئەکات.\nڕۆژێک دوای چاک کردنی سەری بانگەشەی ئەوە ئەکات کە ئەگەر قژێکی درێژتان بڕی هەڵیگرن بۆ من و منیش لە بەرامبەردا پارەیەکی باشتان ئەدەمێ.\nلەدوای ئەم داواکاریە دۆخی دەلاک خانەکە تێک هەچێت و هەندێک ڕووداوی ئاڵۆز ڕوودەدات... .\n*دەربارەی فیلمەکە:- ئەم فیلمە لە چەشنی کلاسیکە .\nهەر لە سەرەتاوە بینەر ڕائەکێشێت بەلای خۆیدا\nدیمەنەکەکانی فیلمەکە هەمووی لە یەک لۆکەیشن وێنە گیراوە و نواندی ئەکتەرەکان زۆر نایابە\nسینەما تۆگرافی فیلمەکە زۆر نایابە و دەنگ و گریمی ئەکتەرەکان لەگەڵ چیرۆکی فیلمەکە ڕێکخستنێکی جوانی بۆکراوە.\n*خەڵاتەکانی فیلمەکە:-\nفیلمەکە پاڵێوراوە بۆ ئەم خەڵاتانە لە 37مین ڤیستیڤاڵی فیلمی فەجر\n*براوەی باشترین فیلم\n*براوەی باشترین فیلمی هونەر و ئەزمونی\n*براوەی باشترین ئەکتەری تەواوکاری پیاوان \"على نصيريان\"\n*پاڵێوراو بۆ باشترین وێنەگرتن\n*پاڵێوراو بۆ باشترین لۆکەیشن\n*پاڵێوراو بۆ باشترین هەڵبژاردنی جل و بەرگ\n*پاڵێوراو بۆ باشترین گریم.\n*هەروەها لە 35مین ڤیستیڤاڵی وارشۆ بۆ فیلم توانی چەند خەڵاتێکی تر بەدەست بهێنێت لەوانە باشترین فیلم و باشترین دەرهێنان\n*کاستی بەرهەم هێنانی فیلمەکە:-\nدەرهێنەر:همایون غنی زادە\nئامادەکار:علی مصفا\nفیلمنامە نوس:همایون غنی زادە\nئەکتەرەکان:بابک حمیدیان، صابر ابر، على نصيريان، هدیە تهرانی، رضا کیانیان، داریوش موفق..."
  },
  {
    "id": 386,
    "p": 386,
    "idPoster": "https://lh3.googleusercontent.com/hq3jB-_O9SKYBm-XOivprWjxUOWolj-ii2foIHxhFh-ly2jxxKDzJwX_BErqEDc1c2yz_LZ70ngUCLB_1Heod84Vryum8deELUr0qJ9JoHgwcvIpj4z-_m2P6f5plUB6xWBkhs4SHw=w2400",
    "typeFilm": "film",
    "memberNameEnglish": "shamal-xaled",
    "title": "Paat 2013",
    "photo": "Paat2013.jpg",
    "writingN": "شەماڵ خالید",
    "nameF": "پات ٢٠١٣",
    "description": "ناساندنی فیلمی :پات\nئەم فیلمە لە دەرهێنان و نوسینی \n\"امیر تودە روستا\"یە و لە نواندنی \n\" ساعد سهیلی ، مصطفى ساسانی ، نگار حسن زادە، سونیا سنجری ،جمشید نوری ، ماندانا نصرتی...هتد \" \n*چیرۆکی فیلمەکە:\nفیلمەکە لە چاوی سەگێکەوە کۆمەڵێک چیرۆکی ژیانی خەڵک ئەگێرێتەوە ..\nچیرۆکەکە کاتێک دەستپێ ئەکات کە خاوەنی سەگەکە لە حەوشەی ماڵەکەیدا لەلایەن کەسێکی نەناسراوەوە ئەکوژرێت و دواتر سەگەکە ئەچێتە دەرەوە لەماڵ \nوە هەرکەسێک کە سەگەکە دەبینێت خاوەنی چیرۆکێکی خۆیەتی و ڕووداوەکان بەردەوامدەبن تا ئەوکاتەی کە سەگەکە ئەوکەسە دەناسێتەوە کە خاونەکەی کوشتوە ...\n*ئەم فیلمە بیرۆکەیەکی تازەیە لە شێوازی بەرهەم هێنانی فیلمە سینەماییەکان لە ئێران چوون سەگێک هەموو ڕووداوەکان پیشانی بینەر ئەدات و پێشتر شتی لەو جۆرە نەبوەتە بابەتی فیلمەکانی سینەمای ئێران و ئەم فیلمە ڕێچکە شکێن بوە لەو بوارەدا ...\n*ئەم جۆرە فیلمانە پێمان ئەڵێن کە سینەمای ئێران لەگۆرانکاریەکی گەورەدایە و لەوە تێپەڕیوە کە کێشەکانی کۆمەڵگە بەشێوەیەکی تەقلیدی پیشانی بینەر بدات.."
  },
  {
    "id": 387,
    "p": 387,
    "idPoster": "https://lh3.googleusercontent.com/70OJDUZhiN-Iq5J_Lk9tZcgeftmd4ru-T6Jy4hEEHZivBOzemassYdUJ3hqojk8wauBnzXo3JAWuRxUqRT1JF-Bc1jHSpLzC_MvXIsTr1Xwbsyt_4WsOTuz8ZRiTojek55w4icU7Hg=w2400",
    "typeFilm": "film",
    "memberNameEnglish": "shamal-xaled",
    "title": "The President Cellphone 2011",
    "photo": "ThePresidentCellphone2011.jpg",
    "writingN": "شەماڵ خالید",
    "nameF": "تەلەفۆن لەگەڵ سەرۆک کۆمار 2011",
    "description": "ناساندنی فیلمی : تەلەفۆن لەگەڵ سەرۆک کۆمار\nجۆری فیلم : خێزانی و کۆمەڵایەتی\nدەرهێنەر : علی عطشانی\nنوسینی : جابر قاسمعلی \nبەرهەم هێنەر : محسین اقا علی اکبری \nئەکتەرەکان : مهدی هاشمی ،اکبر عبدی،نیکی کریمی ،بهناز جعفری ، اتیلا پسیانی،علی دهکردی، نیما شاهروخ شاهی ،خشیار راد...هتد\n*چیرۆکی فیلم: چیرۆکی پیاوێکە کە سەیارەیەکی باری پێیە ،و کەل و پەل ئەگوازێتەوە .\nچیرۆکەکە لەوکاتەوە دەست پێئەکات کە ئەیەوێت مۆبایل و سیمکارت بکڕێت و لەکاتی کڕینی سیمکارت، چونکە توانای کڕینی سیمکارتی تازەی نییە ،ناچار سیمکارتێکی کۆنە ئەکرێت ،و دەرئەکەوێت کە ئەم ژمارەیە هی سەرۆک کۆماری وڵاتە ...!\nوە ئەکتەری سەرەکی فیلمەکە کە\n\" مهدی هاشمی\" ڕۆڵەکەی دەبینێت لەلایەکەوە هەوڵی گەیشتن بە سەرۆک کۆمار دەدات و لەلایەکەوە هەوڵی چارەسەرکردنی کێشەی ئەوکەسانەی کە پەیوەندی ئەکەن بە ژمارە کۆنەکەی سەرۆک کۆمارەوە ....!\n*بەهۆی ئەو هەموو رخنە سیاسیانەی لەم فیلمەدا هەیە بۆ ماوەیەک پەخشکردنی ئەم فیلمە ڕاگیرا ..\n* ئەو خەڵاتانەی ئەم فیلمە بەدەستی هێناوە: \nدیپلۆمی شانازی باشترین ئەکتەری ژن\n\" بهناز جعفری\" لە 30یەمین ڤیستیڤاڵی فەجر بۆ فیلم"
  },
  {
    "id": 388,
    "p": 388,
    "idPoster": "https://lh3.googleusercontent.com/zjV3Y46DmSylzTfMW7ojbZkLhZWOQgsFrWW_TEUEv_D36C44z6nzGr4R9u-ZeNteyRUyIIVGgEdMs-Vht7TBj9HDB1cjHCG4qTssgivOxVUmoIG2O1P-YwxG3esIe5UKTyIOeD82pQ=w2400",
    "typeFilm": "film",
    "memberNameEnglish": "shamal-xaled",
    "title": "Jashne Deltangi 2018",
    "photo": "JashneDeltangi2018.jpg",
    "writingN": "شەماڵ خالید",
    "nameF": "جەژنی دڵتەنگی 2018",
    "description": "ناساندنی فیلمی :جەژنی دڵتەنگی\n*چیرۆکی فیلم: ئەم فیلمە باسی پەیوەندییە خێزانیەکانی ئێستا و ئالودە بوونی تاکەکانە بە تۆڕە کۆمەڵایەتیەکان هەڵسوکەوت و کاریگەری ئەو پەیوەندیانەی کە لە تۆرەکۆمەڵایەتیەکان تاکەکانی خێزان بەستویانە چۆن لەسەر تەواوی خێزان کاریگەری پەیدائەکات.\nدەرهێنەری فیلمەکە هەوڵی داوە زۆر بە جوانی تیشک بخاتە سەر ئەو کێشانەی کە تاکەکانی خێزان بەهۆی تۆڕی کۆمەڵایەتیەوە توشی هاتوون، و کاریگەری خستۆتە سەر تەواوی ژیان ،و پەیوەندیەکانیان ،و ئەگەر خێزان هەنگاو نەنێن\nبەرەو ئەوەی کە هەوڵی پتەوکردنەوەی پەیوەندیەکانیان، و قسەکردن لەگەڵ یەکتری، و ڕووبەڕوو بونەوەی ڕاستیەکان، وکردنەوەی گرێکانی پەیوەندییەکانیان نەدەن ئەوە خێزانەکان لەبەر یەک هەڵئەوەشێن، و هیچ شتێک نامێنێتەوە بە ناوی خێزانەوە ... .\n*دیالۆگی فیلمەکە: دەرهێنەر کە هەرخۆشی نوسەری فیلمەکە بوە هەوڵی داوە کۆمەڵە دیالۆگێک بەکار بهێنێت کە لەوانەیە سەخت بێت بۆ هەندێک کەس کە بەو جۆرە قسە بکەن، بەڵام ئەگەر وانەکەن ئەوە توشی کێشەی گەورەتر ئەبنەوە لە پەیوەندیەکانیان و ژیانی خۆیاندا .\n*یەکێک لە دیالۆگەکانی فیلمەکە:\nئەوەنە بینی کە هەموان خەریکە منداڵیان ئەبێت، وێنەی سک و منداڵەکانیان پۆست ئەکەن وێنەی ژوری مناڵەکەیان پۆست ئەکەن، وتی حەیف نییە ئێمەش مناڵمان نەبێت؟ بومان!\nبەخودا لەبەر قسەی خەڵک منداڵمان بوو....\nهەموو خەڵک لەپێش منەوە زانیان کە مناڵمان ئەبێت. \nئەو زۆکەر بێرگە کەرە لەپێش منەوە زانی کە منالمان ئەبێت!.\nزۆکەربێرگ ئەناسی؟\nلەم ماوەیە بیرم کردەوە بڕۆم لە دادگا شکاتی لێ بکەم، سەیرکە ژیانی ئەو خەڵکەی داوە بەیەکدا.! \nدوای بیرم کردەوە بڵێم چی؟ \nشکاتکەر =کاوەی شەفاهی\nشکات لیکراو=مارک زۆکەر بێرک\nڕێک ئەمنێرن بۆ نەخۆشخانە !\nباوڕ ئەکەیت هەندێک شەو وا هەست ئەکەم بەدیار من وژنەکەمەوە ڕاوەستا و خەریکە سەیرمان ئەکات...!\n*هەندێک زانیاری دەربارەی فیلمەکە\nناوی فیلم : جشن دلتنگی\nدەرهێنەر : پوریا ازربایجانی \nبەرهەمهێن: سید علی قائم مقامی\nنوسینی : پوریا ازربایجانی ،مونا سرتوە\nجۆری فیلم : عاشقانە ،دراما\nئەکتەرەکان: محسین کیایی، بهنام تشکر،بابک حمیدیان، پانتە ا پناهی ها ،مینا سادات،ساغر قناعتی،امید روحانی .\n*خەڵاتەکان: پانتە ا پناهی ها لە ڤیستیڤاڵی سی و شەشەمینی ڤیستیڤاڵی فەجر پاڵێورا بۆ باشترین ئەکتەری ژنی پاڵپشت بۆ ئەم فیلمە ..."
  },
  {
    "id": 389,
    "p": 389,
    "idPoster": "https://lh3.googleusercontent.com/hc8YEim2FpRQ2hh_uqXs8URoEiKibXxcIjuaJ0g79L7xPNBB3uuBhCAQwZkOPct0RQ_VwB-g22kUnd6eW60ZH74rh4K5MrUBdaqkeVEwHyrho-czfKRnIKogJhicrdvWVgaWGB7y9g=w2400",
    "typeFilm": "film",
    "memberNameEnglish": "shamal-xaled",
    "title": "Thirteen 2013",
    "photo": "Thirteen2013.jpg",
    "writingN": "شەماڵ خالید",
    "nameF": "سیانزە 2013",
    "description": "ناساندنی فیلمی :سێزدە\nسیزدە دوەمین فیلمی درێژی \"هومن سیدی\"یە کە لە ساڵی 2013 دروستکراوە \n*چیرۆکی فیلم : بمانی کە کوڕێکی 13 ساڵانەیە و لەوکاتەی کە دایک و باوکی لەسەر و بەندی جیابونەوەن لەیەک، بەهۆی کێشە بەردەوامەکانی نێوانیان ،و دایکی ماڵەوە بەجێ ئەهێڵێت، و باوکیشی بەهۆی کاری زۆر، و بەردەوامەکانیەوە ئاگای کە پەروەردەکردنی بمانی نامێنێت، و ئەمەش هۆکارە تا بمانی زیاتر تەنها بێت ،و بەهۆی کێشەیەکەوە لەگەڵ چەند گەنجێک کە لە خۆی زۆر گەورەترن ئاشنا ئەبێت، ئاشنا بوونی بمانی بەم کەسانە ئەبێتە هۆکاری گۆرانکاری گەورە لە ژیانی ئەودا، و ناسنامەی راستەقینەی خۆ کە کورێکی 13سالانە بەتەواوی ئەگۆڕێت...\nبمانی بەهۆی تەمەنەکەیەوە لەکاتێکدا کە ئەبوو لەژێر چەتری خانەوادەکەیدا بوایە ،بەڵام بەهۆی کێشەی خانەوادەییەوە لەگەڵ ئەو چەند کەسەی کە لەخۆی گەورەترە تێکەڵ ئەبێت و ئەمەش هۆکارە تا توشی کێشەیەکی گەورە ببێت...!\n*خەڵاتەکانی ئەم فیلمە:\nئەم فیلمە لە ڤیستیڤاڵی فەجر ی نێودەوڵەتی بۆ ساڵی 2013 کاندید بوو بۆ ئەم خەڵاتانە:-\nکاندید بۆ باشترین فیلم \nکاندید بۆ باشترین دەرهێنەر \nکاندید بۆ باشترین فیلم نامە \nکاندید بۆ باشترین ڕۆڵی تەواوکەری پیاو \n\"امیر جدیدی \" وەریگرت \nخەڵاتی تایبەتی دەستەی دادوەران \n\"هومەن سەیدی وەریگرت \n*کورتە زانیاری دەربارەی کاستی فیلمەکە:\nناوی فیلم :سیازدە\nدەرهێنەر : هومەن سەیدی\nئامادەکار: هومەن سەیدی\nنوسەر: هومەن سەیدی\nئەکتەران : امیر جعفری، ویشکا اسایش، نوید محمد زادە، ازادە صمدی، امیر جدیدی،ریما رامین فر، مهران احمدی ،یسنا میر طهماسب \n*هومن سیدی دەربارەی ئەم فیلمە لە بەرنامەی \"35\" وتی کە ئەم فیلمە بەبیانوی ئەوەی کە بۆ خێزان گونجاو نییە ماوەی ساڵێک پەخشکردنی لە سینەما وەستێنرا و دواتر مۆڵەتی پەخشکردنی وەرگرت، و بڕیارە لەلایەن چەند کۆمەڵناسێکەوە ئەم فیلمە وەکوو پرۆگرامی خوێند سودی لێ ببینرێت."
  },
  {
    "id": 390,
    "p": 390,
    "idPoster": "https://lh3.googleusercontent.com/Xef2AsgkxYshWf1uZCe191n9T6mb6f2W_sHn4ivzWUieBSTGR2199Rjf7i5pb9wKOchYW9qQ04bL5HORQ8rDBY5Hef6xDRyvEX6nNAQLaEp87ubsCH2Z0Y9J6eSvFjdvsEmlhHZrNg=w2400",
    "typeFilm": "film",
    "memberNameEnglish": "shamal-xaled",
    "title": "Motreb 2019",
    "photo": "Motreb2019.jpg",
    "writingN": "شەماڵ خالید",
    "nameF": "لۆتی 2019",
    "description": "ئەم فیلمە بوە پڕفرۆشترین فیلمی مێژووی ئێران \n*چیرۆکی فیلم :چیرۆکی پیاوێکە بەناوی \"ئیبراهیم \" کە خاوەنی دەنگێکی خۆشە و لەباڕەکان گۆرانی ئەلێت دەیەوێت ناوبانگ پەیدا بکات بەڵام لەوسەرو بەندەدا شۆرشی ئیسلامی ڕوودەدات و ناچارە تەنها لە مەراسیمی خانەوادە و ئاهنگە بچوکەکان گۆرانی بڵێت...\nئیبراهیم حەسرەتی وتنی گۆرانی لەسەر ستەیج لەدڵیا ئەمێنێتەوە تا ڕۆژێک کچەکەی کە ناوی \"زیبا\" یە بەهۆی کەسێکەوە کار و بارەکانی باوکی ڕێک ئەخات تا باوکی بەهۆی ڤیستیڤاڵێک کە لە تورکیا بەڕێوە ئەچێت لەژێر ناوی \"هەفتەی کلتوری ئێران\" بتوانیت بچێتە سەر ستەیج و گۆرانی بڵێ ....\nئیبراهیم و زیبا و ماشەڵا کە هاوڕێی کۆنی ئیبراهیمە و موزیک ژەنێکی کارامەیە بەڕێ ئەکەون بۆ تورکیا و لەوێش فواد کە کوڕی ئیبراهیمە و گۆرانیبێژی راپە خۆیان ئامادە دەکەن تا بۆ یەکەم جار ئیبراهیم بە خەونەکەی بگات...\nوەلە درێژەی خۆ ئامادەکرد توشی چەند کێشە و گرفتێک ئەبن ..!\n*دەربارەی فیلمەکە : موستەفا کیایی دەرهێنەر بە کۆکردنەوەی کۆمەڵە ئەکتەرێکی ئەستێرەی وەکوو \"پرویز پرسوتی و ئیلناز شاکردۆست و محسین کیایی برای ومهران ئەحمەدی و ئایشە گلجشکن\" ی تورک توانیویەتی فیلمێک دروستبکات کە ببێتە پڕفرۆشترین فیلمی مێژووی سینەمای ئێران ، رەخنەی ئەوە لە فیلمەکە گیرا کە نواندنی ئەکتەرەکان و چیرۆکی فیلمەکە هێندە بەهێزنەبوە. \nوەکوو ریتمی فیلمەکەش سەرەتا و ناوەندێکی مامناوەندی هەیە و کۆتایی چیرۆکەکە بە دڵی بینەرانە ..!\n*هەرچەندە بڕیار بوو ئەم فیلمە لە لەندەن وێنە بگیرێت بەڵام دواتر بڕیار درا کە لەوڵاتێک بێت کلتوری نزیک بێت لە ئێران و فیلمەکە لە ئێران و تورکیا وێنەگیرا .\n*ئەم فیلمە بە کۆکردنەوەی 38.5ملیار تمەن بوە پرفرۆشترین فیلمی مێژووی ئێران\nزانیاری دەربارەی فیلمەکە\nناوی فیلم :مطرب\nجۆری فیلم: کۆمیدی ،کۆمەڵایەتی\nدەرهێنەر : موستەفا کیانیی\nئامادەکار:موستەفا کیایی\nفیلمنامە نوس: موستەفا کیایی\nئەکتەرەکان :پرویز پرستوی، الناز شاکردوست،محسین کیایی، مهران احمدی، عائشە گل جشکن\nزمانی فیلم : فارسی، تورکی"
  },
  {
    "id": 391,
    "p": 391,
    "idPoster": "https://lh3.googleusercontent.com/3fr7H7CXDsEUjoGqI7u9jpFUL2x-0N2s76EZnZKHMjdGnXabfcLgQP9iZMl-1WpvIo82-ETH9XAX53XGU5E4sqwnGd7pkZRA4Ib6NkIsgHpT5ntg7RHYPogycJu79uwPFs0txqLxiQ=w2400",
    "typeFilm": "film",
    "memberNameEnglish": "shamal-xaled",
    "title": "Crazy Rook 2014",
    "photo": "CrazyRook2014.jpg",
    "writingN": "شەماڵ خالید",
    "nameF": "قەڵای دێوانە 2014",
    "description": "ناساندنی فیلمی :قەڵای دێوان\n*چیرۆکی فیلم:- چیرۆکی چەند گەنجێکە کە بەکارهێنەری ئینتەرنێتن و بەهۆی ئاشنایەتیان لە تۆرە کۆمەڵایەتیان بەیەکەوە هەفتانە کۆدەبنەوە و ئاهنگ ڕێک دەخەن...\nئەم گەنجانە هەریەکەو جۆرێک کێشە و ژیانی تێکەڵی هەیە کە بەیەکەوە لە تۆرە کۆمەڵایەتیەکان باسی ئەکەن و لەو چاوپێکەوتن و ئاهنگانەش هەوڵی چارەسەرکردنی دەدەن..\nدوای ئاشنایەتی چەند گەنجێکیان بەیەکەوە و بەهۆی کردنی گرەوێک کە سەرەتا وەکوو گاڵتەیەک وابوو بەڵام دواتر توشی کێشەیەک دەبنەوە و چیرۆکی فیلمەکە لە گۆشەنیگای هەموو ئەکتەرەکان ئەگێڕدرێتەوە و هەریەکەو بەهۆی گرەوەکەوە بەجۆریک کاریگەری لەسەر ژیانی هەبوە تا توانیویانە ئەو کێشەیە چارەسەر بکەن کە بەهۆی گرێوەکەوە توشی هاتوون... .\n*سیناریۆی فیلمەکە: سیناریۆیەکی نایابە و خێرایە ،بینەر ڕائەکێشێت و هەر دابڕانێک وائەکات کە لە تەواوی فیلمەکە تێنەگەیت .\nوا لەبینەر ئەکات کە بیربکاتەوە و بڕیار بدات لەسەر ڕوداوەکان بەڵام ئەوەی بینەر پێی ئەگات لەگەل ڕاستی فیلمەکە،و ڕیتمی سیناریۆکە شتێکی تەواو قابیلی پێشبنییە و تا کۆتایی فیلمەکە ڕوداوەکان ڕوون نابنەوە..\n*نواندنی ئەکتەرەکان : فیلمەکە پڕە لە ئەستێرەکانی سینەمای ئێران کە لەپاڵ یەکا توانیویانە فیلمێکی نایاب و لێوان لێو لە هەست و ترس و تورەی و هەموو ئەوەی لە نواندن پێویستە پیشانی بینەری بدەن... .\n*تەکنیکی فیلمەکە : ئەوە ڕوونە کە لەچەن ساڵی کۆتاییدا فیلمە سینەماییەکانی وەڵاتی ئێران لە ئاستێکی بەرزی تەکنیکی دان و ئەم فیلمەش یەکیکە لە فیلمە نایابەکان لە ڕووی تەکنیکەوە... .\n*یەکێک لە دیالۆگەکانی فیلمەکە:\nمسعود :\nپێت وایە ئەمانە خۆیان چۆن کیسەکانیان پڕ دەکەن؟\nسەیرێکی دەورو بەرت بکە بەخوا ئەگەر لێرە لە برسا بمریت کەس تفیشت تێ ناکات!\nوەڵا کێ بیر لە من و تۆ دەکاتەوە؟!\nباوکم کە باوکی خۆمە 45 هەزار تمەنی ڕۆژانەکەم پێنادات\nدەڵیت هەر ئەو نانەی کە دەیخۆی زیاترە لە 45 هەزار تمەن!\n*هەندێک زانیاری دەربارەی فیلمەکە:\nدەرهێنەر:ابولحسین داودی\nئامادەکاری فیلم: بیتا منصوری\nفیلمنامە نوس: محمد رضا گوهری\nجۆری فیلم: کۆمەڵایەتی، هەستبزوێن\nگێرەرەوەی چیرۆک: امیر جدیدی\nئەکتەرەکان: امیر جدیدی، ساعد سهیلی، \nطناز طباطبایی ،صابر ابر، نازنین بیاتی، \nگوهر خیرندیش،بیژن امکانیان،\n*خەڵاتەکانی فیلمەکە :\nئەم فیلمە لە 32مین ڤیستیڤاڵی فەجر بۆ فیلم توانیویەتی ئەم خەڵاتانە بەدەست بهێنێت:\nسیمورغی بلورین بۆ باشترین فیلم.\nباشترین فیلم بە دەنگی بینەران."
  },
  {
    "id": 392,
    "p": 392,
    "idPoster": "https://lh3.googleusercontent.com/q-Uz4H1eLzP7_K7QB8f7v6C8hcj2YTs4foRqhlCTKowfJdP2AOXzVFz3EjTtqlAPfUhbak6KwlNU5CpkrUszikXzdA7k5XpBEKaBEwzeNVkNE8VPD3yL5tGFXhJ0Cs0oxVRZmeOXJw=w2400",
    "typeFilm": "film",
    "memberNameEnglish": "shamal-xaled",
    "title": "We Are All Together 2019",
    "photo": "WeAreAllTogether2019.jpg",
    "writingN": "شەماڵ خالید",
    "nameF": "ئێمە هەموومان پێکەوەین 2019",
    "description": "ناساندنی فیلمی : ئێمە هەموومان پێکەوەین.\n* دەربارەی فیلمەکە: بڕیار بوو سەرەتا ئەم فیلمە ناوی \"ول شدگان\" \"وێڵ بوەکان\" بێت بەڵام دواتر بڕیار درا کە ناوی \" ما همە با هم نیستیم \" بێت و لە کۆتاییشدا بڕیار درا ناوەکەی بکرێت بە \"ما همە با هم هستیم \".\n*چیرۆکی فیلم: چیرۆکی فیلمەکە لە ڕوانگەیەکی کۆمیدیەوە ئەگێردرێتەوە ،و چیرۆکی کۆمپانیایەکی فرۆکەوانیە کە لە حاڵی ئیفلاس بووندایە .\nسەرۆکی کۆمپانیاکە کە \"لیلا حاتمی \" ڕۆڵەکەی دەبینێت پێشنیار ئەکات کە فرۆکەیەکی شکاو بە چەند سەرنشینێکەوە رەوانەی گەشتێک بکەن و فرۆکەکە لە خلیجی فارس بکەوێتەخوارەوە و ئەوانیش بەو بیانوە پارەی خوێنی سەرنشینەکان وەربگرن .\nفرۆکەوان کە \"مانی حقیقی\" ڕۆڵی ئەگێرێت لەگەڵ خزمەت کارانی ناو فرۆکەکەش یەکێکن لەو کەسانە .\nهەموو ئەو کەسانەی کە ڕازی ئەبن بچنە ناو فرۆکەکە چیرۆکێکی تایبەتیان هەیە .\nهەرچەندە هەموویان خاوەن کار و ژیانێکی باشن و پیشەی وەکوو دکتۆر و مامۆستا و...هتد یان هەیە بەڵام زۆر هەوڵی خۆکوشتنیان داوە و سەرکەوتوو نەبوون و بەمەش ئەرکی خاوەنی بیرۆکەکە کە سەرۆکی کۆمپانیاکەیە قورس ئەبێت بۆ ڕازی کردن و دلنیایی پێدانیان بەوەی کە دەمرن چوونکە باوەریان وایە کە ڕێگایەکی باش نییە بۆ مردنیان ...!\nدوای ڕازی بوونی تەواوی سەرنشینانی فرۆکەکە هەموو شتێک وەکوو بەرنامەکە ئەروات کە بۆی دانراوە تا کاتێک یەکێک لە سەرنشینانی فرۆکەکە کە \"پژمان جمشیدی\" ڕۆڵەکەی ئەگێڕێت دەرئەکەوێت کە بە هەڵە سواری فرۆکەکە بوە و کاتێک ئەزانێت کە چیرۆکەکە چۆنە هەوڵی پەشیمان کردنەوەی سەرنشینەکانی فرۆکەکە دەدات.. .\nلەگەڵ ئەم ڕوداوانەدا تەواوی سەرنشینانی فرۆکەکە لەگەڵ سەرۆکی کۆمپانیای فرۆکەوانیەکە لەشوێنێکی نەزانراو لێپرسینەوەیان لێ ئەکرێت لەلایەن لێکۆڵەڕێکەوە کە \"مهران مدیری\"ڕۆڵەکەی ئەبینێت.\n*هەندێک زانیاری دەربارەی فیلمەکە:\nناوی فیلم : ما همە با هم هستیم \nجۆری فیلم: کۆمیدیای ڕەش\nدەرهێنەر: کمال تبریزی\nئامادەکار:رضا میرکریمی\nفیلمنامە نوس:پدرام پورامیری\nئەکتەرەکان:میهران مودیری ، محەمەدڕەزا گوڵزار ، لەیلا حاتەمی ، ویشکا آسایش ، هانیه تەوەسولی ، پژمان جەمشیدی ، مانی حەقیقی ، جەوادی عیزەتی ، میهران غەفوریان ، سیروس گورجستانی ، نادر فەلاح ، عەلی شادمان ، ڕەزا ناجی ، دانیال کاظمی... هتد"
  },
  {
    "id": 393,
    "p": 393,
    "idPoster": "https://lh3.googleusercontent.com/vYOPE1dMeo3C1n-OQ5XkKbWyf6XjZBf_zQxin50oNiwaG-IIm_jaswW2kA-6RUm9r4MnYHCT5LfLJVSjnrs4a4_b2wJn_tHvjx9snsPwxlxmYyHOMLD7m0q6DZ0adphXWIZKBlBNWA=w2400",
    "typeFilm": "film",
    "memberNameEnglish": "shamal-xaled",
    "title": "Confessions of My Dangerous Mind 2015",
    "photo": "ConfessionsofMyDangerousMind2015.jpg",
    "writingN": "شەماڵ خالید",
    "nameF": "دانپێدانانە ترسناکەکانی مێشکی من 2015",
    "description": "ناساندنی فیلمی : دانیپێدانانە ترسناکەکانی مێشکی من.\nئەم فیلمە ساڵی 2014 دروستکراوە و خەڵاتی تایبەتی دادوەرانی نێودەوڵەتی بردوە لە ڤیستیڤاڵی فەجر.\n*چیرۆکی فیلم:کارەکتەری فیلمەکە جۆرێک مادەی کیمیای هۆشبەر بەکارئەهێنێت بەناوی \"ئەسید\" و بەم هۆیەشەوە توشی خەیاڵت و شێواوی مێشک ئەبێت.\nئەو ڕوداوانەی کە لە ژیانیدا ڕوودەدات بەهۆی چواردەورەکەیەوە ناتوانێی بیری بکەوێتەوە و توشی کێشەو شەڕ دێت لەگەڵیان\nئەم فیلمە باس لە 24کاتژمێری ئەم کەسە ئەکات کە ناتوانێت هیچ شتێکی بیر بێتەوە... .\n*دەربارەی فیلمەکە: ئەم فیلمە لە فۆرمێکی ڕیالیستی دا خۆی ئەبینێتەوە\nچیرۆکی فیلمەکە لەو جۆرە ئاڵۆزانەیە کە بینەرێکی گشتی ماندووئەکات و ناهێڵێت بەتەواوی چێژ لە فیلمە ببینێت\nفیلمەکە بە جۆرێک داڕێژراوە کە بینەر خۆی سەری پەتەکان بەیەکەوە گرێ بدات تا بزانێت چیرۆکەکە ئەگات بە کوێ\nدیمەنی خانوە سوتاوەکە کە زیاتر لە مێشکی کارەکتەرە سەرەکیەکە ئەچێت ...\nفەرهاد تەنها ناوی یەک کەسی بیرە \"کەتی\"\nخانوەکەش هەمووی سوتاوە و تەنها موزیک پلەیەرێک کار ئەکات!\nدەرهێنەر لە هەڵبژاردنی لۆکەیشنەکان زۆر ورد و بە سەلیقە بووە،دیمەنی کێڵگەی گەنمەکە و دیالۆگەکانی نایابن\nدیمەنی بەرزکەرەوەکە و دیالۆگەکانی نایابن\nئەم فیلمە جگە لە لۆکەیشن و دیالۆگەکانی و تەکنین وێنەگرتن لەڕووی گریمی ئەکتەرەکانەوەش زۆر نایابە و هیچ زیاد و کەمییەکی لەگەڵ چیرۆکەکەدا نییە\nئەوو دوو خەتە ڕەشەی سەر ڕوومەتی نگار و دەستە وشکبوەکانی فەرهاد و لێوە قڵیشاوەکەی ڕێک تەواو کەری چیرۆکی فیلمەکەن\nکۆتایی فیلمەکە بۆ بینەر جێهێڵدراوە بەڵام ئەم کۆتایی کراوە نەک لەسەر فیلمەکە و چیرۆکەکەی نەکەوتوە بەڵکوو ئەگەر کۆتایی داخراوی هەبوایە فیلمەکە بەم گەورەی و جوانیەی ئێستایی نەئەبوو\nچوونکە کێشەکانی فەرهاد هێشتا بەردەوام بوو وە کۆتایی هاتنی فیلمەکە بە کراوەی فیلمەکەی نایاب تر کردوە.\nلە کۆتاییدا ئەم فیلمە ئەکریت وەکوو قۆناغێکی تری فیلمی سینەمایی فارس چاوی لێ بکرێت تەنانەت ئەتوانین بە خاڵی وەرچەرخانی سینەمای فارسی دابنرێت چی لە ڕووی چیرۆک و سیناریۆ و نواندن چی لە ڕووی تەکنیک و گریم و وێنەگرتن و دەنگ ... .\n*خەڵاتەکانی فیلمەکە:ئەم فیلمە بەژداری کردوە لە 33هەمین ڤیستیڤاڵی فەجر بۆ فیلم و کاندید کراوە بۆ ئەم خەڵاتانە:-\n• باشترین ئەکتەری سەرەکی پیاو \n• باشترین ئەکتەری تەواوکەری پیاو\n• باشترین گریم\n• باشترین دیزاینی جل و بەرگ کە خەڵاتەکەی برد\n• باشترین دەنگ هەڵگر\n• باشترین ساوند ئیفێکت\n*زانیاری دەربارەی فیلمەکە:\nدەرهێنەر:هومن سیدی\nئامادەکار:جواد نوروزبیگی\nفیلمنامە نوس:هومن سیدی\nئەکتەران:سیامک صفری،نیگار جواهریان،میترا حجار،هومن سیدی،رویا نونهالی،عباس غزالی،چکامە چمن ماه،بابک حمیدیان،بابک بهشاد"
  },
  {
    "id": 394,
    "p": 394,
    "idPoster": "https://lh3.googleusercontent.com/s7sOg8m3R9HmhGZV__aQsrsSLxdcbxabIoW73mGL2ShqQMrGl4AH1C45TQBTEF3kGwOwBA5mNenjs2r__boNmHLiTkUF83rNDYbf2GVu3iJ00hHTHQQjSTEeQxGnlY6hz05aN9VpIA=w2400",
    "typeFilm": "film",
    "memberNameEnglish": "shamal-xaled",
    "title": "Contagion 2011",
    "photo": "Contagion2011.jpg",
    "writingN": "شەماڵ خالید",
    "nameF": "گوێزراوە 2011",
    "description": "شیکردنەوەی فیلمی : گوێزەرەوە\n* ئەم فیلمە کە ساڵی 2011 بڵاوکراوەتەوە (قسەیەک هەیە کە ساڵی2010ئیتڵاعاتی ئێران داوای لە FBI کردوە کە ئەم فیلمە بڵاو بکرێتەوە).\n*چیرۆکی فیلمەکە:شەمشەمە کوێرەیەک لەدارستانێکدا ئەفرێت بەرەو کێڵگەیەکی بەراز، لەسەقفی کێڵگەکەدا پارچەیەک خواردن لەدەمی دەکەوێتە خوار پاشان بەرازێک خواردنەکە دەخوات دواتر بەرازەکە بۆ مەبەستی خواردن دروستکردن دەنێردرێتە بازار دواتر بەرەو چێشتخانە ئەو بەرازە توشبووە بە ڤایرۆسەکە کە لە شەم شەمە کوێرەکەوە بۆی گواستراوەتەوە لە چێشتخانەیەکدا ئامادەکراوە بۆ خواردن ئەو وەستایەی خەریکە ئامادەی دەکات ڤایرۆسەکە ھەلدەگرێ دواتر لەکاتی تەوقەکردندا خێزانی مەیت دەیمن لەرێی وەستاکەوە توشی دێ، پاشان ئەو شاگردەی پەرداخە شەرابی بەردەستی خانمەکە کۆ ئەکاتەوە بەمجۆرە ڤایرۆسەکە بلاو ئەبێتەوە \nلەدوای 4 مانگ لە تەشەنەکردنی ڤایرۆسەکە ڤاکسینی بۆ دروست ئەکرێت و بە جیهاندا بڵاو ئەکرێتەوە .\nبەڵام لەبەر زۆری ژمارەی دانیشتوان و کەمی بەردەستی ڤاکسینەکە بە تیروپشک ڤاکسینەکە دابەشدەکرێت کە کاتێکی زۆری دەوێت تا هەموو مرۆڤەکانی سەر زەوی ڤاکسینەکە وەربگرن\nنیشانەکانی ڤایرۆسی ناو فیلمەکە هەمان نیشانەن کە ئێستا ڤایرۆسی\n\" کۆڤید 19\"هەیەتی بەڵام جۆری ڤایرۆسەکان جیان چوون ڤایرۆسی \"کۆڤید 19\"دروستکراو (تێکەڵاو کراوی چەند جینی ڤایرۆسی تر)... . \n*جیا لە چیرۆکی فیلمەکە لایەنی هونەری زۆر بەرزەو چەند ئەکتەرێکی بەتوانا ڕۆڵەکانیان گێراوە .. \nیەکێک لە دیالۆگەکانی فیلمەکە:ـ بۆ ئێستا باشترین به\u200Cرگریمان بریتیه\u200C\nله\u200C خۆ به\u200Cدوورگرتنی كۆمه\u200Cڵایه\u200Cتی واتا تێكه\u200Cڵ نه\u200Cبوون له\u200Cگه\u200Cڵ خه\u200Cڵك ،\nته\u200Cوقه\u200C نه\u200Cكردن و مانه\u200Cوه\u200C له\u200C ماڵه\u200Cوه\u200C ده\u200Cست شۆردنی به\u200Cرده\u200Cوام \n*بینینی ئەم فیلمە زۆر شتت بۆ ڕوون ئەکاتەوە کاتێک دۆخێکی جیهانی دێتە پێش پێویستە چۆن مامەڵە بکەیت و هەروەها پزیشک و دەزگا ئەمنیەکانیش چۆن کارەکانیان ئەکەن و هەروەها بازرگان و ئەوانەی کە لە هەوڵی هەڵخەڵەتاندنی خەڵک و پارەکۆکردنەوەن چۆن ڕۆڵی خۆیان لە هەڵخەڵەتاندنی خەڵک ئەگێرن ... .\n* ئەوەی ئەم فیلمە فێرمان ئەکات ئەوەیە کە لە بارودۆخێکی وادا مرۆڤ پێویستە بە ژیریەکی زۆر و دەروونێکی ئارامەوە ڕوو بەڕووی بارودۆخەکە ببێتەوە و هەوڵبدات خۆی بپارێزێت و کەسانی دەورووبەر و کەسە خۆشەویستەکانی هۆشیار بکاتەوە و هەوڵی پاراستن و زیندوو هێڵانەوەیان بدات\n*هەندێک زانیاری دەربارەی فیلمەکە:\nجۆری فیلم: دراما، ئاکشن، خەیاڵی زانستی\nئەکتەران: مات دەیمن، کەیت وینسڵێت، جودی لاو\nده\u200Cرهێنەر : ستیڤن سپدەربێرگ\nخەڵات: براوەی دوو خەڵاتە و بۆ ١٤ی تر پاڵێوراوە\nزمانی فیلم :ئینگلیزی\nڕەیتن: 6.7"
  },
  {
    "id": 395,
    "p": 395,
    "idPoster": "https://lh3.googleusercontent.com/CooqFRmMa6rBKbqHbJwRYYbSWyO74bNEb2MwpUX6EQDxXGM1K3Dhfk_ZQd5zvMwqZrAcLlWyxkFO1Oky4kxsO1Q8Q-hK56NI4MpH5pTRXAtJIxlW3xYdDCGGrIiggnCZ9xV76JSHgg=w2400",
    "typeFilm": "film",
    "memberNameEnglish": "shamal-xaled",
    "title": "Meeting Leila 2012",
    "photo": "MeetingLeila2012.jpg",
    "writingN": "شەماڵ خالید",
    "nameF": "ناسینی لەیلا ٢٠١٢",
    "description": "ناساندنی فیلمی: ناسینی لەیلا\n*چیرۆکی فیلم: نادر کە کاری پێدانی بیرۆکەیە بە کۆمپانیایەکی ڕیکلام کردن، زۆر ئالودەبووە بە جگەرەو ناتوانێت وازی لێ بهێنێت، ئەو باوەڕی وایە کە جگەرە کێشانی هۆکارە تا ئەوەی کە بیرۆکەی نایابی بۆ بێت و لەکارەکەی بەردەوام بێت.\nوا ئەزانێت ئەگەر جگەرە نەکێشێت ئەوا چیتر بیرۆکەی نایابی بۆ نایەت و ئەوکاتەش توانای بیرکردنەوەی نامێنێت و لەکارەکەی دوورئەخرێتەوە.\nلەیلا لە کۆمپانیایەکی بۆن کار ئەکات و کاری تاقیکردنەوەی بۆنەکانە و هەڵبژاردنی باشترین بۆنەکانە .\nلەیلا خاوەنی هەستێکی بۆنکردنی نایابە هەر بۆیە توانیویەتی لەو کۆمپانیایە کار بکات.\nکاتێک لەیلا و نارد یەکتر ئەبینین و بەیەک ئاشنا ئەبن و بڕیار ئەدەن هاوسەر گیری بیکەن، لەیلا مەرج بۆ نادر دائەنێت کە حەتمەن ئەبێت پێش هاوسەرگیریان نادر واز لە کێشانی جگەرە بهێنێت،ئەگەر نا ناتوانن پێکەوە بژین.\nچوونکە لەیلا بە بۆنی جگەرە تێک ئەچێت و توانای بۆن کردنی نامێنێت...\nهەرچەندە نادر دڵی بە پەیوەندییەکەیان زۆر خۆشە و عاشقی لەیلایە بەڵام بارودۆخی مادی باش نییە و پێویستە کە جگەرە بکێشێت تا ئەوەی بیرۆکەی نایابی بۆ بێت و پارەی زیاتر بەدەست بهێنێت.\nهەر بۆیە نادر ئەبێت لەنێوان جگەرە و لەیلا یەکێکیان هەڵبژێرێت... .\n*دەربارەی فیلمەکە: ئەم فیلمە چیرۆکێکی جوان و تەنانەت نایاب و دانسقەشی هەیە.\nسیناریۆیەکی نایاب و عاشقانەیەکی تایبەت، نواندنی لیلا حاتمی و ئەکتەرەکانی تر ڕۆحیان کردوە بەبەر دیمەنەکاندا.\nئەم فیلمە یەکێکە لەو فیلمانەی کە هەموان پێویستە جارێک لە ژیانیاندا بیبینن.. .\n*زانیاری دەربارەی کاستی فیلمەکە:\nدەرهێنەر: عادل یراقی\nئامادەکار: عادل یراقی\nفیلمنامە نوس: عباس کیاروستمی ،عادل یراقی\nئەکتەرەکان: لیلا حاتمی، بهارە رهنما، عادل یراقی و محسین شریف نیا.."
  },
  {
    "id": 396,
    "p": 396,
    "idPoster": "https://lh3.googleusercontent.com/RQhXtwJos9OfrpVDhwlFKbSsvfBuVa58xq7rmuuafaGipskqvJCpX3YfSL2F9l4Ts5CI6kmtVgSP-VYHjW81BXGOM_WcAtsqh9j1kFk4MT8DhIdenae1QbA28VZLxCPaFW8M1NbQHQ=w2400",
    "typeFilm": "film",
    "memberNameEnglish": "shamal-xaled",
    "title": "Pig 2018",
    "photo": "Pig2018.jpg",
    "writingN": "شەماڵ خالید",
    "nameF": "بەراز ٢٠١٨",
    "description": "ناساندنی فیلمی : بەراز.\nفیلمی \"خوک\" لە ساڵی \"2018\" بەرهەم هێنرا کە یەکەم کاری \"لیلا حاتمی ،علی مصفا\"یە پێکەوە لە بەرهەمێکی کۆمیدیا\n*چیرۆکی فیلم:- حەسەن تورەیە چوونکە دەمێکە فیلمێکی نایاب و چاکی دروست نەکردوە، \"شیوا مهاجر\"یەکێکە لەئەکتەرە دڵخوازەکانی حەسەن و دەمێکە بەژداری هیچ فیلمێکی نەکردوە و ئەیەوێت لەگەڵ دەرهێنەرێکی تر جگە لە حەسەن کاربکات،هاوسەرەکەی حەسەن \"گلی\" ئیتر دڵی بە پەیوەندیەکەیان خۆش نییە و عاشقی \"حەسەن \"نییە.\nکچەکەی حەسەن، \"الما\"گەورە بوە و ئیتر بەجیا ژیان ئەکات ، دایکی حەسەن \"جیران\" پیر بوە و کەم کەم خەریکە توشی نەخۆشی لەبیر چونەوە ئەبێت ، کەسێک بەناوی \"انی \" بەردەوام چاودێری حەسەن ئەکات و لەهەموو شوێنێک بەدوایەوەیەتی و ئەیەوێت بەهۆی حەسەنەوە بچێتە دونیای سینەماوە.\nلەهەموو ئەمانە خراپتر کەسێک لە شاردا خەرکی کوشتنی زنجیرەییەوە تەنها دەرهێنەرەکانی سینەما ئەکوژێت ، بەڵام هێشتا نەچۆتە سۆراغی حەسەن و ئەمەش حەسەنی دوودڵ و تورە کردوە کە ئاخۆ حەسەن دەرهێنەرێکی باش نییە وا تا ئێستا نەکوژراوە؟ ئایا کەی سەرەی حەسەن دێت و ناوی ئەچێتە ڕیزی دەرهێنەرە کوژراوەکانی سینەمای ئێران.\nلەم سەروبەندەدا لە تۆڕە کۆمەڵایەتیەکان بڵاوئەکرێتەوە کە حەسەن دەسی هەیە لە کوشتنی دەرهێنەرەکان یاخود پەیوەندی هەیە لەگەڵ بکوژە زنجیرەیەکەدا.\nحەسەن ناچار ئەبێت بۆ سەلماندنی ئەستۆپاکی خۆی پلانێکی زیرەکانە دابڕێژێت... .\n*دەربارەی فیلم:- ئەم فیلمە لە ژانری کۆمیدی ڕەشدایە و یەکێکە لە فیلمە سەرکەوتوەکانی \"مانی حقیقی\" فیلمێکی پڕ ئەستێرەیە و چیرۆک و سیناریۆی فیلمەکە لەو جۆرەیە کە بینەر ڕائەکێشێت و ڕووداوەکانی بینەر بێزارناکەن بەڵکوو تامەزۆر ئەبن و پێشبینی ئەکەن و لەگەڵ ڕیتمی فیلمەکە ئەڕۆن.\nلەڕووی تەکنیکیش فیلمێکی نایابە و هیچ کەم و زیادیەکەی نییە و پڕاو پڕە لەگەڵ سیناریۆ و چیرۆکی فیلمەکە\n*هەندێک لە وتەی ڕەخنەگران دەربارەی فیلمەکە:-\n+کلودیا شولمریخ:ئەم فیلمە وەکوو سەمفۆنیایەکی سور وایە سەرەتایی دیمەنی فیلمەکە هێندە سەرنج راکێش و نایابە کە سەختە باوەڕ بکەیت دیمەنێکی لەم جۆرە لە ئێران وێنەگیرابێت.\n+وێبسایتی Outnow : فیلمی \"خوک\" ئەتوانین بڵێین دەربارەی زیانەکانی تۆرە کۆمەڵایەتیەکانە بۆ کۆمەڵگا ،هەروەها \"مانی حقیقی\" چیرۆکەکەی تێکەڵ کردۆتەوە و باسی ئەو سانسۆرکردن و سوکایەتیانەی کردوە کە بە فیلم و ئەکتەرەکان ئەکرێت لە وڵات دا.\n+هەندێک لە رەخنە گران بەم جۆرە دەربارەی فیلمەکە دواون: مانی حقیقی توانیویەتی فیلمێکی کۆمیدیای ڕەش دروستبکات کە وەکوو ئەزمونی خۆی توانیویەتی خۆی بسەلمێنێت و بەم کارەی نیشانی داوە کە توانی ئەو لەبواری دەرهێنانی فیلم نایابە ، وە دەربارەی چیرۆکی فیلمەکە فیلمەکە لێدانە لە کۆمەڵگا و باسکردنی ئەوەی کاتێک کۆمەڵگەیەکی سونەتی هەنگاو بەرەو مۆدێرنە بوون ئەنێت چی لێ دێت و باکردنی پێویستیە هەنوکەییەکانی ئێستای کۆمەڵگەیە\n*زانیاری دەربارەی کاستی فیلمەکە:-\nدەرهێنەر: مانی حقیقی\nئامادەکار : مانی حقیقی\nفیلمنامە نوس: مانی حقیقی\nئەکتەرەکان: لیلا حاتمی ،لیلی رشیدی،حسن معجونی، علی مصفا،پریناز ازدیار،سیامک انصارى،رضا یزدانی،مینا جعفرزادە،علی باقری ،بیوک میرزایی\n*خەڵاتەکان:-\nبراوەی باشترین گریم\nبراوەی باشترین دیزاینی جل و بەرگ\nبراوەی باشترین ئەکتەری سەرەکی \nهەروەها بەژداری چەندین ڤیستیڤاڵی نێودەوڵەتی کردوە لەوانە ڤیستیڤاڵی بەرلین .."
  },
  {
    "id": 397,
    "p": 397,
    "idPoster": "https://lh3.googleusercontent.com/j4HmYpQ_XJ9biusOAasKCrlQoegb1gr2jxcD9pCLPSo6Vi8u_BSzuabR6-B-WRonKMPhiqGD6s3jt6YaVnxBtzZNfYozfNu8ij04ENObM0dZu6s22Idv1eB1i1vZL2eC9OTBhC2U3A=w2400",
    "typeFilm": "film",
    "memberNameEnglish": "shamal-xaled",
    "title": "Dance with me 2018",
    "photo": "Dancewithme2018.jpg",
    "writingN": "شەماڵ خالید",
    "nameF": "جیهان لەگەڵ من سەما بکە 2018",
    "description": "ناساندنی فیلمی: جیهان لەگەڵ من سەما بکە.\n*مانای ناوی فیلمەکە بە دوو جۆر لێک ئەدرێتەوە ئەتوانین بڵێین \"جهان لەگەڵ من سەما بکە\" کە جهان کارەکتەری سەرەکی فیلمەکەیە و ئەشتوانین بڵێین ناوی \"جهان \" وەکوو خوازەیەک بەکار هاتوە و ناوی فیلمەکە بەم جۆرە لێک ئەدێتەوە \"دونیا لەگەڵ من سەما بکە\" لەهەردوو باروودۆخ دا بینەر ئازادە کە فیلمەکە بە کام ناویان بناسێتەوە.\n*فیلمی \"دونیا لەگەڵ من سەما بکە\" یەکەمین کاری \"سروشت صحت\"ە لە بواری دەرهێنانی فیلمدا.\nئەم فیلمە لە ساڵی 2018 بەرهەم هاتوە.\n*چیرۆکی فیلمەکە: -\nجهان دوای جیابوونەوەی لە هاوسەرەکەی بڕیاری داوە کە بچێت و لە لادێیەک ژیان بەسەر بەرێت و بگەڕێتەوە ناوسروشت تا بتوانێت ژیانێکی تەواو سروشتی هەبێت و دووربێت لە ژاوە ژاوی شار .\nدوای چەند ساڵێک کە سەرەتای دەستپێکی فیلمەکەیە و \"جهان \"بۆی دەرکەوتوە کە بەهۆکاری نەخۆشیەوە و بە تەمەنێکی گەنجی چەند مانگێکی کەمی ماوە لە ژیان و چاوەڕێی مردن ئەکات .\nهەربۆیە بۆ ڕۆژی لەدایک بوونی هەموو هاوڕێکانی کۆئەکاتەوە تا بۆ کۆتا جار بەیەکەوە یادی ساڵرۆژی بوونی بکەنەوە.\nهاوڕێکانی \"جهان \" بەدەم بانگێشتی یادی لەدایک بوونەکەوە ئەچن ...بەڵام لەنێوان هاوڕێکاندا کۆمەڵێک قسەی نەوتراو و کێشەی کۆن ڕویداوە کە ئەبنە هۆی دروست بوونی گرژی و چیرۆکی فیلمەکە بەردەوام ئەبێت تا.... .\n\uD83D\uDEAB\uD83D\uDEAB\uD83D\uDEAB ئاگاداری سپۆیڵی تێدایە....\n*دەربارەی فیلمەکە:-\n\"سروشت صحت \"ی دەرهێنەر لەیەکەم بەرهەمی فیلمی سینەمایدا توانیویەتی فیلمێک دروستبکات کە تەواو نزیکە لە دنیا و بیرۆکەکانی خۆیەوە و ئەوانەی \"سروشت\" ئەناسن ئەزانن کە سروشت فیلمێکمان پیشان ئەدات و دنیایەکمان بۆ وێنا ئەکات کە خۆی ئەیبینێت نەک ئەوەی کە ئێمە ئەیبینین و شارەزای هەین \n\"سروشت\" هەرچەندە فەلسەفەی یەکەم کاری لە فەلسەفەی \"مردن و ژیان\" نزیکە کە بەدرێژای مێژوو مرۆڤایەتی و فەیلەسوف و زاناکان گفتوگۆیان لەسەر کردوە، بەڵام لێرەدا سروشت بە جۆرێکی تر ئەم باسەمان تێ ئەگەیەنێت\nلە هەندێک دیمەن مردن وائەکات کێشەکان وازلێبهێنرێت و بەرەو ڕووی ژیان بڕۆین بەڵام لەهەندێک دیمەن تەنانەت مردنیش ناتوانێت ئاو بکات بە ئاگردا و کێشەکان کۆتایی بێن.\n\"سروشت\" هەوڵی داوە دونیایەکی کلاسیک مان پیشان بدات ،هەرلەسەرەتایی دیمەنەکانەوە گروپێکی موزیک موزیکی کلاسیک ئەژەنن کە لەدوای هەر دیمەنێک چەند چرکەیەک موزیکی کلاسیک پشوو بە مێشکی بینەر ئەدات و ئامادەی ئەکات بۆ دیمەنی داهاتوو تر...\nدیمەنی پاسە سورەکە کە لە چەند دیمەنێک دەرئەکەوێت پێمان ئەڵێت گرنگ نییە چی ڕووئەدات ژیان هێشتا بەردەوامە... .\n*کاستی فیلمەکە:-\nدەرهێنەر:سروشت صحت\nئامادەکار: محمد رضاتخت كشان\nفیلمنامە نوس:سروشت صحت،ايمان صفايى\nئەکتەرەکان:على مصفا،جواد عزتی، هانیە توسلی،پژمان جمشیدی، كاظم سياحى ،سیاوش چراغی پور، پاوان افسر\n*خەڵاتەکانی فیلمەکە:-\nئەم فیلمە بەژدار بوە لە 37مین ڤیستیڤاڵی فەجر بۆ فیلم و توانیویەتی ئەم خەڵاتانە بەدەست بهێنێت\n-خەڵاتی سیمورغی بلورین بۆ باشترین دەرهێنەر \"سروشت صحت \"\n-دیپلۆمی شانازی باشترین ئەکتەری پیاو بۆ \"علی مصفا\""
  },
  {
    "id": 398,
    "p": 398,
    "idPoster": "https://lh3.googleusercontent.com/ZUn8-EYSzHuhUdB3bPyL5X_IB-jMwMiLKIr4m-vMoOvZ8w9JmOXlVKAFWAOC_plNKnl3wdcuY-0rGdR-gnv2gQq2e_oEHvGZjyr0dSqQr9EgDEjR7Kz8IbBoBgLwDrywk2qYzmM38g=w2400",
    "typeFilm": "film",
    "memberNameEnglish": "shamal-xaled",
    "title": "5 Afternoon 2017",
    "photo": "5afternoon2017.jpg",
    "writingN": "شەماڵ خالید",
    "nameF": "کاتژمێر 5ی عەسر2017",
    "description": "ناساندنی فیلمی :کاتژمێر 5ی عەسر\n*چیرۆکی فیلم:- ئەم فیلمە چیرۆکی پارێزەرێک ئەگێرێتەوە کە بەتەنها لە تارانی پایتەخت ئەژی، و هاوسەرەکەی لە فەرەنسا خەرکی خوێندنە. \nبەیانیەک کە بەخەبەری ئەبێتەوە، لە بانکەوە پەیوەندی پێوە ئەکەن کە دەبێت ئەمڕۆ تا کاتژمێر 5 ی عەسر قیستی شوقەکەی بگەیەنێتە بانک .\nئەگەر نا دەست بەسەر خانوەکەیدا ئەگرن..\nچیرۆکەکە باس لەو ڕێگریانە دەکات کە هەتا کاتژمێر 5 ی عەسر توشی پارێزەرەکە ئەبێت \nڕووداوەکان بەجۆرێکن کە هەموومان ڕۆژانە بەرکەوتنمان هەیە لەگەڵیان و بەسەرمان هاتوە هەر دەنگە دەنگ و سەرە نەگرتن لە نەخۆشخانەکان و بێ باکی کۆمەڵگا سەبارەت بە تاکەکان و هەر ڕووداوێکی تر کە ببێتە هۆی پەک خستنی کاری ڕۆژانەمان.....\n*دەربارەی فیلمەکە: ئەم فیلمە یەکەمین بەرهەمی سینەمای \"مهران مودیریە\" هەموومان مهران بە کارە کۆمیدیەکانی ئەناسینەوە .\nبەڵام \"مهران\" لەم فیلمە تەواو جدیە و دوورکەوتوەتەوە لە ژانری کۆمیدی...\nئەوانەی بینەری دراماکانی مهران بوون تێئەگەن کە دنیای مهران و دارشتنی چیرۆکەکانی هەمیشە یەک جۆر بوە کەسێکی ئاقڵ یاخود سادە لەناو حەشاماتێک لە خەڵکی گێل یان گوێپێنەدەر و فێڵ باز مهران دوبارە بۆ ئەم فیلمەی سودی لەو جۆرە دارشتنە وەرگرتوە و سەرکەوتووش بوە تێیدا.\n*حسین پاکدل دەربارەی فیلمەکە ئەڵێت: ئەم فیلمە فیلمێکی سادەی مهران مدیریە کە ئەکرێت چەندەها جار سەیر بکرێت.\n*دەربارەی کاستی فیلمەکە\nدەرهێنەر:مهران مدیری\nئامادەکار: مهران مدیری\nفیمنامە نوس: مهران مدیری\nئەکتەرەکان: سیامک انصارى ،مهران مدیری،ازادە صمدى، رسول نجفیان، امیر جعفری.."
  },
  {
    "id": 399,
    "p": 399,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "memberNameEnglish": "shamal-xaled",
    "title": "Khanoom 2013",
    "photo": "Khanoom2013.jpg",
    "writingN": "شەماڵ خالید",
    "nameF": "خاتون 2013",
    "description": "ناساندنی فیلمی :خاتون.\n*چیرۆکی فیلمەکە:- چیرۆکی سێ خانەوادەیە لە سێ بارودۆخی جیاواز لە شاری تاران.\n(ناهید و حامید) دوو هاوسەرن (حامید) توشی قەرزێکی زۆر بوە، و خاوەن قەرزەکان بەدوایەوەن. \nهیچ ڕیگا چارەیەکی لەبەردەم نییە و ناچارە کە هەڵبێت و بڕوات.\n(ناهید) ژنێکی فیداکارە و عاشقی خێزانەکەیەتی ، بەهەموو جۆرێک پاڵپشتی هاوسەرەکەی ئەکات، و هەوڵئەدات پیاوەکەی بپارێزێت ، و هەرکارێکی لەدەست بێت بیکات بۆ مانەوەی خێزانەکەی.\n(خسرو و یەڵدا) دوو هاوسەری گەنجن (خسرو) موزیک ژەنە و یەڵداش فیلمنامە نوس لەبارودۆخێکی سەختا ئەژین بەهۆی نەبوونی داهاتەوە ،\n(یەڵدا) هەوڵئەدات هەموو خراپیەکانی ژیانیان چاک بکاتەوە\n( رضا و طوبا ) دوو هاوسەری ترن لەگەڵ دومنداڵ\n(رضا) لە کارخانە شکست خواردوکەی (حامید) پێشتر کاری کردوە ، بەڵام ڕۆژێک هەردوو دەستی ئەکەوێتە بەر ئامێرێک، و هەردوو دەستی لە دەست ئەدات ، و (طوبا ) هەموو هەوڵی خۆی ئەدات، بۆ بەردەوام کردنی ژیانیان بە دڵخۆشی .\nسەرەڕای کارکردنی لە دەرەوە و بەخێوکردنی منداڵەکانی، و ئەو بارودۆخە سەختەی کە تێیدان هێشتا شێتانە عاشقی هاوسەرەکەی و ژیانیەتی... .\nفیلمەکە باس لەو قوربانی دانانە دەکات کە ژنان بۆ بەردەوام کردنی ژیان ئەیدەن\nژنان ئەبنە ئەو پایانەی کە نایەڵن خێزان بڕوخێت\nکاتێک پیاوەکان دەستە وەستانن بەرامبەر سەختی ژیان و خێزان .\nئەوە ژنەکانن کە بارە سەختەکە هەڵدەگرن و وا ئەکەن ژیان بە دڵخۆشیەوە بەردەوام بێت.\nچیرۆکی ئەم فیلمە پێمان دەڵێت کە ژنانیش وەکوو پیاوان سەختیەکانی ژیان ئەچێژن و ئەوەی لە دەستیان بێت\nبۆ مانەوەی خێزان ، و خۆشەویستانیان دەیکەن سەرەڕای هەموو ئەو سەختی و نەهامەتیەی دێتە ڕێگایان... .\n*کاستی فیلمەکە:-\nدەرهێنەر: تینا پاکروان\nبەرهەم هێنەر: امیر سید زادە، تینا پاکروان\nفیلمنامە نوس: تینا پاکروان\nئەکتەرەکان: امین حیایی، اندیشە فولادوند، شقایق فراهانی، اشکان خطيبى ، سیامک انصارى ، پانتە ا پناهی ها ، بهزاد فراهانی.."
  },
  {
    "id": 400,
    "p": 400,
    "idPoster": "https://lh3.googleusercontent.com/XJDYlc_pSxvgqZY68K30wa4Bho8g8_ScXa0CRwjHbAIwQu_QTi7EtS8rh7JImotmU7VGkSTWM_y4VH9ZUhbwU88IiAamkpe6QA9-jKVzQvs2c9t6NerDJRfEZT3qPp0hp5Pq3VWjFA=w2400",
    "typeFilm": "film",
    "memberNameEnglish": "shamal-xaled",
    "title": "Me and Sharmin 2015",
    "photo": "MeandSharmin2015.jpg",
    "writingN": "شەماڵ خالید",
    "nameF": "من و شارمین 2015",
    "description": "ناساندنی فیلمی : من و شارمین\nناساندنی فیلمی (من و شارمین)\n*چیرۆکی فیلمەکە: ئەم فیلمە باس لە چیرۆکی کچێک ئەکات بەناوی (تینا)، کە بەدوای نیوە ونبوەکەی خۆیدا ئەگەڕێت.\nهۆکاری دروستبوونی ئەم باوەڕەشی ئەگەڕێتەوە بۆ پوری، کە پوری کاری قاوەگرتنەوە و پێشبنی کردنە.\nپێشبینی کردوە کە (تینا) نابێت هاوسەرگیری بکات، هەتا ئەوکاتەی نیوە ونبوەکەی خۆی نەدۆزێتەوە .\nنیوە ونبوەکەی کەسێکە بەناوی (شارمین اصل کوپال).\nتینا پێشبینیەکانی پوری بە ڕاستی وەرگرتوە، و هەوڵئەدات کە بڕوا بە خێزانەکەی بکات کە جارێ کاتی هاوسەرگیری ئەو نەهاتوە. \nهەتا کاتێک نیوەی ون بووی خۆی نەدۆزێتەوە هاوسەرگیری ناکات.\nخێزانەکەشی بەردەوام لە هەوڵدان تا قسەکانی پوری( تینا) بە درۆبخەنەوە، یاخود کەسێک بدۆزنەوە کە ئەو مەرجانەی تیابێت کە نزیکن لە پێشبینیەکانی پوری(تینا)، تا هەرچی زوە هاوسەرگری بکات..\nلەم نێوەندەدا ڕاستیەکی شاراوە دەرئەکەوێت کە... .\n*دەربارەی فیلمەکە: فیلمەکە دیوێکی ئەفسانەی هەیە، هەم نیوەی ون بوو هەم پێشبینی کردنی ئایندە دوو چەمکن کە لە مێژوی مرۆڤایەتیەوە لایانگر و دژیان هەبوە.\nفیلمەکە زۆر جوان کاری لەسەر هەردوو لایەنەکە کردوە.\nهەروەها توانیویەتی بە باشی بەڵگەکانی هەردوولا بخاتە بەردەمی بینەر.\nسیناریۆی فیلمەکە پڕ و تەواوە، و لە سەرەتا تا کۆتایی فیلمەکە بینەر ڕائەکێشێت، و بێزارکەر نییە و ڕۆڵ بینینی ئەکتەرەکانیش زۆر نایابە.\n*یەکێک لە دیالۆگەکانی فیلمەکە:\n+ناوی ئەسپەکەتم پێ ئەڵێی ؟\n-ناوی من لە ئەسپەکەم بپرسە ...\n+ ئەسپەکەت قسە ئەکات ؟\n- ئەگەر خانمێکی وەک تۆ جوان ببینێ بەڵێ قسە ئەکات !\n*کاستی فیلمەکە:\nدەرهێنەر:بیژن شیرمرز\nئامادەکار : یوسف صمدزادە\nفیلمنامە نوس: بیژن شیرمرز\nئەکتەرەکان: ویشکا اسایش، پژمان بازغی، نیما شاهرخ شاهی، گوهر خیراندیش، سحر قریشی، مجید صالحى\n"
  },
  {
    "id": 401,
    "p": 401,
    "idPoster": "https://lh3.googleusercontent.com/Ymbr7mA1ku8PH5vzzQ9TYzyapKJNW8P3T2Vd45pFp0Ocqge4mBxz_06GieBT2hCl6voYhCjrr_-vijVyV4mYl0V9g5vPHywSUyX6krbjerCZC-StgcONzCYg9mr5F0FqRVFjJxU9vA=w2400",
    "typeVariety": "variety",
    "memberNameEnglish": "shamal-xaled",
    "title": "Cinema & Family.",
    "photo": "CinemaFamily.jpg",
    "writingN": "شەماڵ خالید",
    "nameF": "سینەما و خێزان",
    "description": "لەم ڕۆژگارە جەنجاڵ و خێرایەدا مرۆڤ دەرونێکی ماندووی هەیە و پێویستە هەندێک شت هەبن کە ئارامی بکەنەوە و ئاسودەی پێ ببەخشن، تا بتوانێت ژیانی ئاسایی خۆی بەردەوام بکات.\nسینەما یەکێکە لەو ڕێگایانەی کە دەرونی مرۆڤ ئارام ئەکاتەوە و مرۆڤ فێر ئەکات و ڕۆحیشی تێر ئەکات.\nبەهۆی ئەوەی لە ئێستادا میدیا بەتایبەت لە کوردستان هیچ شتێکی ئەوتۆی پێ نییە تا پێشکەشی خێزان و بینەرەکانی بکات، باشترین ڕێچارە ئەوەیە خێزانی کورد ڕووبکەنە سینەما و بە خێزانی سینەما ببینن.\nساڵانە لە هەموو جیهان چەندین فیلمی خێزانی لە ژانری جیاواز دروست ئەکرێت. \nئەکرێت یارمەتی تاک و خێزان بدات بۆ زیاتر کۆبونەوە پێکەوە و بەسەربردنی کاتەکانیان .\nئەوەی جێی ئاماژەیە لە میدیای کوردی کۆمەڵە زنجیرەیەکی بیانی پەخش ئەکرێت، کە جێی ڕەزامەندی نییە، و تەنانەت بینەرەکانیشی بەگلەین لێی.\nئەمە جیا لەوەی کە ناوەڕۆکی زنجیرەکان زۆر لە کلتور و بنەماکانی کۆمەڵگای کوردی دورە، و هەندێک لەو زنجیرە، و درامایانە تەنانەت ناکرێت مرۆڤ بە تەنهاش بیبینێت، نەک ئەوەی بە خێزانی بینەری بیت.\nئەمەش جیا لەوەی کە هیچ بەهایەکی هونەریان نییە، و چیرۆک و سیناریۆ و نواندنیان لە ئاستێکی زۆر نزمدایە.\n*پێشنیاری من ئەوەیە کە لە ئێستادا کۆمەڵە سایتێکی باش هەیە، کە فیلمی زۆر باشی بە ژێرنوسی کوردی تێدایە، یاخود زۆر کەناڵی یوتوب فیلمی دۆبلاژی کوردی تێدایە، کە فیلمی زۆر نایاب و چاک و پەروەردەین .\nو تاک و خێزان ئەتوانن بە ئاسودەی بینەری ئەو جۆرە فیلمانە بن .\nئەمەش یارمەتیان ئەدات دووربکەونەوە لەو ژاوە ژاوەی ژیان و لەو هەموو بەرنامە خراپەی کە میدیای کوردی دروستی ئەکات، و لە جێگای ئەوە فیلمێکی باش ببینن و کۆبونەوە خێزانیەکانیانی پێ پڕ بەها و سود بکەن."
  },
  {
    "id": 402,
    "p": 402,
    "idPoster": "https://lh3.googleusercontent.com/UmdvOesRqRE8aNn-ArmSMbXP1-JsNlcumQD6z3-fbl9OzpWhoWwoTTE--NDSLKnNg0wNLgAykz8zf4xmUYKy_UsyEUeNjuFM_7BuT8tGYSFtrTbDdxa8TW6YVpRgcUF6JZLq0oAzpg=w2400",
    "typeVariety": "variety",
    "memberNameEnglish": "shamal-xaled",
    "title": "Censorship of Cinema in Iran",
    "photo": "CensorshipofCinemainIran.jpg",
    "writingN": "شەماڵ خالید",
    "nameF": "سانسۆرکردنی سینەما لە ئێران",
    "description": "\nسانسۆر: واتا ڕێگری کردن لە بڵاوبونەوەی نوسینێک یان قسەیەک یان وێنە و ڤیدیۆیەک یان هەر شتێکی تر بە بیاونی نەگونجان، بوونی زیان ،تێکدان ،هەستیار ی.. کە حکومەت و یاسا، یان دامەزراوەیەکی تایبەت بە سانسۆر کردنی هەڵدەستن.\n*بابەتی ئێمە لێرەدا سانسۆرکردنی فیلم و فیلمنامە و موزیک و هەموو ئەو شتانەوە هەیە کە پەیوەندی بە سینەما ودراماکانی وڵاتی ئێرانەوە هەیە.زۆر کەس ئەپرسن کە وڵاتی ئێران بۆ پێشناکەوێت لەڕووی بەرهەمە سینەماییەکانیەوە؟ بۆ خەڵات وەرناگرن؟ بۆ دراماکانی تەنها لە وڵاتی ئێران ئەبینرێن؟\nوەڵامەکە ئەوەیە کە سینەما و درامای ئێستای ئێران پێشکەوتنێکی باش و دڵخۆشکەری بەخۆیەوە بینیەوە وە ئەتوانێت چاو هەستی بینەر پڕبکات وە سەرەڕای ئەوەی کە ناتوانن ڕیکلام بۆ دراماکانیان بکەن و بە جیهاندا بڵاوی بکەنەوە بەڵام هێشتا بینەری تایبەتی خۆیانیان هەیە... .*با بچینە سەر سانسۆر کردن و دەستتێوەردانەکانی وڵاتی ئێران لە فیلم و دراماکاندا لەم کۆتاییانەدا بەتایبەتی وەزارەتی ارشاد\"ڕۆشنبیری\" ئێران دەستوەردانەکانی لە فیلم و دراماکاندا زیاد کردوەئەمە لە کاتێکدایە کە بۆ دروستکردنی هەر فیلم و درامایەک بێ مۆڵەتی وەزارەت هیچ کارێک ناکرێت و جگە لەوەی کە بۆ یەکلایکردنەوەی مۆڵەتەکان کاتێکی زۆری دەوێت بەڵام ئەو مۆڵەت دانەش کۆمەڵێک دەست تێوەردانی لە فیلم نامەو ئەکتەرەکان و کاستی بەرهەم هێنانی تێدایە کە ئەمە ڕێگر ئەبێت لەوەی ئەو بیرۆکەیەی کە دەرهێنەر و سیناریۆ نوسەکە هەیانە وەکوو خۆی بگات بە بینەر \n-هومەن سیدی ئەکتەر و دەرهێنەر و فیلمنامە نوس لە بەرنامەی ٣٥ دەڵێت: ئێمە وەکوو دەرهێنەرەکان فێربووین کە هێڵە سورەکانی حکومەت و دین و کۆمەڵگا چییە وازبهێنن کارەکانمان بکەین ئێمەش پەروەردەی ئەم کۆمەڵگایەین و شتێک ناکەین کە دژبێت لەگەڵ کۆمەڵگاکەی خۆماندا... وە سەبارەت بە مۆڵەت دانی کارەکان دەڵێت ئەگەر بتەوێت دوومانگ یان سێ مانگی تر کارێک دەستپێ بکەیت ئەبێت چەند مانگ پێشتر کارەکە بنێریت بۆیان و کاتێکی زۆری دەوێت تا مۆڵەت ببەخشن بە کارەکە...!\nکێشەی دەستکاری کردنی فیلم نامە و سانسۆرکردنی دراماکان تەنها لەکاتی مۆڵەت دان نییە بەڵکو لەکاتی بڵاوکردنەوەش سانسۆرێکی زۆر هەیە ..\n-ساعید سهیلی ئەکتەری درامای نهنگ ابی لەکاتی بلاوبونەوەی دراماکەدا لە ئینسگرامی خۆی پۆستێکی کرد و ئەڵێت: ھەر ئەڵقەیەک کە دەیبینین بەلایەنی کەمەوە ٥ خولەکی لێ سانسۆر کراوە ھاوکارانم لە درامای نەھەنگی شین ھەموو ھەفتەیەک بە تاسەوە ھەوڵ دەدەن کە ٦٠ خولەک بەکوالێتی بەرز بخەنە بەر دیدی ئێوە، بەڵام بەداخەوە شاھیدین کە ھەندێک جار ٣٦،٣٧ یا ٣٨ خولەک بەدەستی ئێوە دەگاتئەوکەسەی کە وا دەکات با خۆی ئاشکرا بکات تا لە جیگای ناوی دەرهێنەر ناوی ئەە بنوسین\n-هەروەها \"پاشا جمالی\" یەکێک لە ئەکتەرەکانی درامای \"نون.خ\" کە لە ئەکاونتی خۆی لە ئینستگرام ڕەخنەی لە وەزارەتی ڕۆشنبیری گرت لەسەر ئەو هەموو سانسۆرەی لە دراماکەدا کراوە و وتی:\n\" دراماکەتان خراپ کردوە ، مۆڵەت بدەن خەڵک زیاتر پێبکەنێت،مەگەر چیمان وتوە کەئەو هەموو سانسۆرە ئەکەن. دیقەتتان داوە کە لێوی ئێمە شتێک ئەڵێت و دەنگەکەش شتێکی تر؟....ئەم گروپە لە باروو دۆخی زۆر سەختا کاری کردوە کە هەم لە سەرمای _(10 دەرەجە و هەم لە سەردەمی کۆرۆناش مافی هاوکارەکانم بەم سانسۆرانە خەریکە لەناو ئەچیت...\"سانسۆرەکانی ئەم دواییانەی تیڤیەکانی ئێران زۆر زۆر بوە ئەمش بۆتە هۆی ئەوەی کە رەخنەکان توند تر ببنەوە و ئەکتەرەکان بە ئاشکرا باسی رەخنەکان بکەن\n-لەماوەی رابردوو \"مهران مدیری\" لە بەرنامەکەی خۆی \"دورهمی\" کە لێیان پرسی بوو بۆ لەچاو جاران کەمتر قسە ئەکەی وتی من ئێستا زیاتریش قسە ئەکەم نەک کەمتر بەڵام سانسۆر ئەکرێت نازانم چی بڵێم کە سانسۆر نەکرێت-هەروەها لەکاتی پخشی زنجیرەی پیتخت 6 دوبارە ئەکتەرەکان رەخنەی زۆریان گرت و وتیان کە بەشێکی زۆری دراماکە سانسۆر کراوە -هەروەها لەو فیلمانەی کە گۆرانی تیا ئەوترێت هەرچەندە گۆرانی بێژەکان خاوەنی مۆڵەتی وەزارەتی رۆشنبیریش بن بەڵام هێشتا گۆرانیەکان سانسۆر ئەکرێن و ڕێگری ئەکەن لە بڵاوبونەوەیان-مسعود فراستی گەورە ڕەخنەگری سینەمای ئێران ئەڵێت : حکومەتی ئێران لەبواری سینەمادا هیچ کارێکی نەکردوە سفری سفرە.\n-لە درامای \" دل\" کە هی تۆڕی \"نمایش خانگی\"یە لەوێش سانسۆرێکی زۆر ئەکرێت و یەکێک لە دیمەنەکان عەزی بووک کە سپییە ئەوان بە ڕەنگی شین ئەیگۆرن ....ئەوەی ماوەتەوە ئەوەیە کە ئەم سانسۆرانە دەست و دەمی ئەکتەرە بە تواناکی ئێرانی بەستوە و ئەوان کە هەمیشە بە کارە نایاب و کۆمیدیەکان بینەر تێر ئەکەن ئێستا حکومەت و تیڤیەکانی وڵات بە سانسۆرکردن ڕۆڵیان لاواز ئەکەن....\n\n\n\n\n\n"
  },
  {
    "id": 403,
    "p": 403,
    "idPoster": "https://lh3.googleusercontent.com/oR_xlLraGMGibjX5Cc3CKOXZ-tsTtc1ZW3wvDZDuVXq3yFqvrMbMUP8vmUW8FoNBm-6Dwc9Ms3l7pz-d2ImdyeNocqkIc6PkLMQMlW68cWufogDvG1Xh8wGkoh0JkdeA7CJrvKAMXg=w2400",
    "typeVariety": "variety",
    "memberNameEnglish": "shamal-xaled",
    "title": "This is not even a film!",
    "photo": "Thisisnotevenafilm.jpg",
    "writingN": "شەماڵ خالید",
    "nameF": "بەس فیلم نییە!",
    "description": "\nڕۆژانە لە پەیج و گروپەکانەوە پۆستێکی زۆر لەسەر فیلم و زنجیرە و دراماکان ئەکرێت هەندێک لەو بۆچونانە بێ گوێدانە هیچ یاسا و پێوەرێک ڕاستەو خۆ خەتێکی ڕاست و چەپ بەسەر فیلم و دراماکاندا ئەهێنن و بەخراپ لەقەڵەمی ئەدەن.\n-ئایا با بزانین فیلمی خراپ هەیە؟\nبێگومان کاتێک کاستێکی گەورە کار لەسەر فیلمێک ئەکات و بودجەیەکی زۆر لە فیلم یاخود درامایەک خەرج ئەکرێت دیارە فیلم و دراماکە باش و سەرکەوتوە بۆیە توانیویەتی هەموو قۆناغەکانی بەرهەم هێنان ببڕێت و پەخش بکرێت..بەڵام ئەوەی وا ئەکات ئێمە فیلمێکمان بەلاوە خراپ بێت بریتیە لە چەند هۆکارێک لەوانە:-\n-تێنەگەیشتن لە پەیامی فیلمەکە:-کاتێک پەیامی فیلم ڕوون نەبێت بێگومان بۆ بینەر سەختە کە لێی تێبگات بەتایبەت بۆ ئەوکەسانەی کە زۆر بینەری فیلم و دراماکان نین و شارەزای ژانرەکانی سینەما نین چێژێکی زۆر لە فیلمە نابینن و ئەمەش وا ئەکات بە بەرهەمێکی خراپی لە قەڵەم بدەن.\n-ئاشنا نەبوون بە کلتور و زمان: بێگومان هەرتیمێک کە فیلمێک یاخود درامایەک بەرهەم دەهێنێت هەوڵدەدات زمان و کلتورێک بناسێنێت بە بینەر کاتێک بینەر لە زمانی فیلمەکە تێناگات یاخود کلتور و هەڵسووکەوتی ئەکتەرەکانی لا ناڕوونە چێژ لە بەرهەمەکە نابینێت.\n-ژانری جیاواز: خەڵکانێکی زۆر حەز بە ژانری ئاکشن یاخود کۆمیدی ئەکەن ئەمەش وا ئەکات کە چێژ لە فیلمێکی زانستی خەیاڵی یاخود کۆمیدیایەکی ڕەش وەرنەگرن ..\n- بینەر بوونی فیلم و دراماکان لەبەر ئەکتەرێک یاخود دەرهێنەرێک: بێگومان زۆربەی بینەرانی سینەما و دراما ئەکتەری دڵخواز و دەرهێنەری دڵخوازی خۆیان هەیە بۆیە کاتێک بینەری درامایەک یاخود فیلمێک ئەبن و ئەکتەر و دەرهێنەری دڵخوازی خۆیانی تیا نابینن چێژی لێ وەرناگرن ..یاخود هەندێک لە بینەران لەبەر جوانی ئەکتەرێک بینەری فیلمەکان ئەبن و ئەمەش وائەکات چێژ لە چیرۆکی فیلمەکە وەرنەگرن و دواتر گلەی بکەن کە فیلمەکە خراپ بوو ....\n-ئاشنا نەبوون بە مێژوو: لەماوەی ڕابردوو فیلمەکەی تۆم هاردی کە ڕۆڵی مافیایەکی ئەبینی لە فیلمی \"ئەلکاپۆن\" خەڵکانێکی زۆر گلەییان لە خراپی فیلمەکە هەبوو کە هۆکاری سەرەکی ئەوە بوو کە بینەران لە مێژووی \"ئەلکاپۆن\" بێ ئاگابوون چوونکە ئەوانەی بەشەکانی پێشتری ئەو فیلمانەیان بینی بوو کە دەربارەی ژیانی \"ئەلکاپۆن\"ە چێژیان لە فیلمەکە بینیبوو...\n-مەرج نییە ئەوەی بۆمن چێژ بەخشە بۆتۆش چێژ بەخش بێت بەڵام ئەمە مانای خراپی بەرهەمەکە نییە: بۆ نمونە فیلمی \"تایتانیک\"کەسانێک بە دیاریەوە گریاون و چەندەها جار بینەری بوون بەڵام بەلای کەسانێکی ترەوە فیلمێکی ئاساییە .\nفیلمەکانی کۆمیک بەلای کەسانێکەوە مایەی گاڵتە جاڕییە بەڵام کەسانێکی تر زۆر بەلایانەوە چێژ بەخشە .ئەم قسانە بۆ ئەنیمیەکانیش ڕاستە... .کەواتە ئەو بەرهەمەی تۆ چێژت لێ نەبینی مانای خراپی بەرهەمەکە نییە بەڵکوو لەگەڵ چێژی تۆ نەگونجاوە .بۆیە باشترە و پێویستیشە کاتێک بەرهەمێک لەگەڵ سروشتی تۆ نەگونجا بەخراپ لە قەڵەمی نەدەیت بەڵکوو ئەگەر توانیت و پێت کرا ڕەخنەی جدی بگریت لە ئەکتەر و دەرهێنەر و سینەماتۆگرافی و فیلمنامە نەک بێیت بە دوو وشە فیلمەکە خراپ بکەیت بێ هیچ پێشینەیەکی زانیاری دەربارەی سینەما و شێوازی بەرهەم هێنانی فیلم و دراماکان."
  },
  {
    "id": 404,
    "p": 404,
    "idPoster": "https://lh3.googleusercontent.com/HhBE4I2YS4RyDj4blDEjnCsh2AmFTr16MZeYEgKRK10nSJ09o9fQDjtSDOBgOM_kzptliVRSvusY98SkE911XerUvLTVbUnkTZbBGffIkIaIZBLA8-6HaMfiYuDYA-qoOTHFIefbrw=w2400",
    "typeVariety": "variety",
    "memberNameEnglish": "shamal-xaled",
    "title": "What are those things that films say?",
    "photo": "Whatarethosethingsthatfilmssay.jpg",
    "writingN": "شەماڵ خالید",
    "nameF": "فیلمەکان چیمان پێ دەڵێن؟",
    "description": "\nهەموو فیلمێک خاوەنی پەیامێکە.هەر پەیامێک ئەزمونێک ئەبەخشێت بە بینەرەکەیلە هەندێک ڕوەوە ئەو پەیامەی فیلمێک ئەیبەخشێت بە وەرگر کاریگەرترە لەو پەیامەی کە وەرگر لە کتێبێکەوە وەری ئەکرێت.بێگومان ئەم قسەیە بە توێژینەوەی گەورە سەلمێنراوە و وێنە و وێنەی جوڵاو پەیامەکە کاریگەرترانە ئەگەیەنن بە وەرگر.\n-فیلمەکان پەیامی چی ئەگەیەنن؟+فیلمەکان زۆر پەیام ئەگەیەنن لەوانە پەیامی کۆمەڵایەتی، سیاسی ، ئابوری ،هەست و سۆز، پێشبینیکردنی ئایندە،مێژوو...هتد\n+قسەیەک هەیە ئەڵێت: هەرکات وڵاتە زلهێزەکان پەیامێکیان کرد بە فیلم تەنانەت ئەگەر پەیامی فیلمەکە زۆر ناواقعیانە بوو وە جێی باوەڕ نەبوو کە ڕۆژێک ئەو ڕوەداوە ڕوو بدات ...ئەبێت تۆ پەیامەکە بە هەند وەربگریت چوونکە مادەم کراوە بە فیلم کەواتە کار لەسەر ئەوە ئەکرێت کە بیرۆکەکە بکرێت بە ڕاستی..\n-هەندێک پەیامی فیلمەکان هەڵبەتە زیاتر پەیامە خەیاڵی زانسیەکان باس ئەکەین تا هەندێک پەیام ڕوونبکەینەوە پەیامەکانی تر فیلمی زۆر لەسەر دروستکراوە و ڕونکراونەتەوە:-بۆ نمونە لە زنجیرە فیلمەکانی \"جیمس بۆند و لە بەشی Specter\"جیمس بۆند مادەیەکی شل ئەکرێتە خوێنەکەیەوە کە کاری ئەم مادەیە وەرگرتنی داتای لەشی جیمسە و هەروەها وەکوو \"GPS\"یش کار ئەکات.\n*بێگومان ئەم مادەیەی کە لە فیلمەکە پیشان ئەدرێت و جەختی لێ ئەکرێتەوە چوونکە سەرەتا جیمس رازی نییە کە ئەم مادەیە بکرێتە لەشی بۆخۆی زۆر نهێنی ڕوون ئەکاتەوە .دوور نییە ڕۆژێک هەموو مرۆڤایەتی بە جۆرێک لەو مادەیە بکوترێت بەتایبەت کە جەنگی ئێستای زلهێزەکانی جیهان کۆکردنەوەی داتایەو هەرکەس هەوڵئەدات زۆرترین داتای زەوی بۆخۆی بێت...جا بۆ ئەم کوتانەش پێویستیان بە بیانویەک هەیە .. بۆ نمونە نەخۆشیەک ! بۆنا؟- لە فیلمی \"In Time 2011\": شەڕ لەسەر کاتە ،کات لە خۆراک گرنگترە... زیندوو مانەوە هەتا زۆرتر بێت باشترە تەنانەت ئەگەر ژیانیشت سەخت بێت گرنگ ئەوەیە زیندوو بیت...\nبێگومان ئێمە تەمەنمان لەلای خودایە بەڵام بارودۆخەکە بەو ئاڕاستەیە گۆراوە ئێستا کە ئەو فیلمە باسی ئەکرد ...هەموان هەوڵی زیندوو مانەوە ئەدەن بێ گوێدان بەوەی کە ژیان چۆن ئەگوزەرێت و کەسانێکیش بە ئارەزووی خۆیان ژیان خراپ ئەکەن تا ڕۆژەی زیندوەکان کەم بکەنەوە...\n-کۆمەڵە فیلمێکی زۆرمان هەیە لەسەر بونەوەرە ئاسمانیەکان: دروستکردنی ئەم هەموو فیلمە بەو تێچوە زەبەلاحە کارێکی ئاسان و بێ هۆ نییە !پێمان ئەڵێن ڕۆژێک دێن ، وە پێمان ئەڵێن توانای مرۆڤ بۆ ڕووبەڕوو بونەوەیان لە چ ئاستێکدایە..\n-فیلمەکانی کۆمیک: هەرچەندە هێشتا زۆرکەس فیلمەکانی کۆمیک بە شتێکی گاڵتەجار ئەبینن بەڵام نکوڵی لەوە ناکرێت کە ئەوەی لەو فیلمانە پیشان ئەدرێت خەونی هەموو مرۆڤایەتییە ...لە فیلمەکان ئەیبینین کە بە یارمەتی چەند ئامێرێک و چەند تێکەڵەیەکی کیمیای و دەستکاری کردنی چەند جینێک مرۆڤێکی عەجیبمان دەست ئەکەوێت کە توانای کردنی کۆمەڵە کارێکیکی هەیە کە قابیلی پێشبینی نییە ...بەڵام دوور نییە ڕۆژێک مرۆڤ بگاتە ئەو قۆناغە \"هەڵبەتە بە پێشکەوتی خێرای تەکنەلۆژیا و ئەوو هەموو توێژینەوە زۆرەی لە بوارەکانی بایەلۆژی ئەکرێت ئەم کارە ئاسان ئەکات\"\n-زنجیرە درامای \"Dark\" و هەموو ئەو فیلمانەی باس لە گەشتی کات ئەکەن: هەرچەندە ئەم جۆرە پەیامانە زیاتر لە خەونێکی خۆش و دوور ئەچن بۆ ئێستای مرۆڤایەتی بەڵام کارکردنی بەردەوامی مرۆڤ لەسەر تەکنەلۆژیا و وزە لەوانەیە لە ئایندەدا ئەم کارە ئاسان بکات\n*لەماوەی ڕابردوو زاناکان کاریان لەسەر کۆکردنەوەی وزەی دەنگی چەند هەزار ساڵ پێش کردوە تا بزانن گەلەکانی پێشووتر بەچی لەناوچوون و چۆن ژیاون خۆتان ئەزانن وزە لەناو ناچێت بەڵکوو لە جۆرێکەوە ئەگۆرێت بۆ جۆرێکی تر..!-فیلمی  I,Robot :ئەنیشتاین ئەڵێت: لەو ڕۆژە ئەترسم کە ڕۆبۆتەکان دەست بەسەر مرۆڤایەتیا ئەگرن ئەم فیلمە ئەو ترسە پیشان ئەدات ئەو وێرانکاریە پیشان ئەدات کە مرۆڤ بەدەست ڕۆبۆتەکانەوە ئەیبینێت...هێشتا ئەو ڕۆژە بەتەواوی نەهاتوە بەڵام ئاماژەکان ڕوون و ئەو ڕۆژانە نزیکن !!-ئەو فیلمانەی کە ئامێرە ترسناکەکان لەژێر زەویەوە یەنەدەرەوە و ئۆتۆمۆبیلەکان دەست ئەکەن بە وێرانکاری:لەوانەیە ئەم بیرۆکەیە هەر زۆر دوور بێت لە ڕاستی بەڵام ئەمە ترسی مرۆڤایەتیە و ئەکرێت بڵێین بە جۆرێک لە جۆرەکان ترسەکە لە جێگای خۆشیدایە.. مرۆڤایەتی لەو ترسانە پارێزراو نییەهەر بۆیە وڵاتە زل هێزەکان پارەی خەیاڵی لەو بوارانە خەرج ئەکەن جا چی بە نهێنی و چی بە ئاشکرا ...!\n* کەواتە کاتێک بینەری فیلمێک ئەبین پێوستە باش لە پەیامی فیلمەکە تێبگەین و وردەکاریەکانی بەهەند وەرگرین چوونکە فیلمەکان جیا لەوەی کارەساتەکەمان پیشان ئەدەن ڕێگا چارەشمان پیشان ئەدەن لانی کەم کەمێک دەربارەی ئەو ڕوداوانە ڕۆشنبیرمان ئەکەن .گەورەی گەردوون و فزوڵی مرۆڤ بۆ کەشفکردن و دۆزینەوەی شتی نوێ وائەکات مرۆڤ بە ئاگاداریەوە هەنگاو بنێت و وردەکاریەکان پشتگوێ نەخات هەتا زیندوو بمێنێت و شتی نایاب تر و جیاوازتر ببینێت.\n\n"
  },
  {
    "id": 405,
    "p": 405,
    "idPoster": "https://lh3.googleusercontent.com/gp5zyZiBBBgnT22sAxZHO9i2swm0HpoOqkRZ5XYZtPFxKRAYiRIBVRCkvOwuyhi93jpB1B4uK1m6st01zifPFpggoVRnpeKYSjR6qKAFB9hDLIRwq5kUGpU6NeXyGumc0Ogr74OvOQ=w2400",
    "typeVariety": "variety",
    "memberNameEnglish": "shamal-xaled",
    "title": "Repeating of Plays and Scripts in Iranian Cinema , Why this?",
    "photo": "Repeating.jpg",
    "writingN": "شەماڵ خالید",
    "nameF": "دوبارەبوونەوەی ڕۆڵ و سیناریۆکان لە سینەمای ئێران، بۆ؟",
    "description": "\nئێران وڵاتێکی هونەریە و هونەرەکەی بە جیهاندا پەخش و بڵاوکردووەتەوە...سینەمای ئێران تا ئاستی وەرگرتنی خەڵاتی ئۆسکار ڕۆیشتوە و چەندین کاری هاوبەش لەگەڵ سینەمای هۆڵیود، بۆڵیود و وڵاتانی ناوچەکە بەرهەم هێناوە.سینەمای ئێران لەم چەند دەیەی کۆتایی خاوەنی دنیایەک فیلمی سینەماییە، کە زۆر فیلمی باش و نایاب و جیهانی لەخۆ دەگرێت، لەگەڵ ئەوەشدا گلەییەکی زۆر هەیە، لە دووبارە کردنەوەی ڕۆڵی ئەکتەرەکان یاخود سیناریۆی فیلمەکان.\n*بۆ دوبارە بوونەوە؟:-\n- سەرەتا با باسی دوبارە بوونەوەی سیناریۆکان بکەین، بێگومان کاتێک فیلمێک بە کوالێتیەکی باش و سیناریۆ و نواندێکی باش بەرهەم دێت، باش ئەفرۆشرێت و جێگای ڕەزامەندی بینەرانە. هەندێک لە تازە دەرهێنەران و بەرهەم هێنەران، بەهیوای فرۆشی زیاتر و بەدڵبوونی زیاتری بینەر، هەوڵئەدەن هەمان سیناریۆ لە فیلمێکی تر بەکار بهێنن.\n\"هەڵبەتە ئەمە لە سینەمای وڵاتانی تریش هەیە. هەر لەم ڕۆژانەی پێشوو هەواڵی دووبارە بەرهەم هێنانی فیلمی \"تایتانیک\" بڵاوکرایەوە لەبۆڵیود\"بۆ نمونە فیلمی \"دربارە الی\" کە فیلمێکی نایابی دەرهێنەر \"اسغر فەرهادی\" یە و خاوەنی چەند خەڵاتێکی ناوخۆی و نێودەوڵەتییە، لەدوای ئەم فیلمە چەند جارێک فیلم بەرهەم هاتوە کە سیناریۆکەی زۆر نزیکە لەم فیلمە، بۆ نمونە فیلمەکانی \" سورنجان ، جهان بامن برقص ، لتیان\" بە جۆرێک لە جۆرەکان هەڵگری هەمان سیناریۆی \"دربارە الی \"ن، بەڵام هیچ کام لە فیلمەکان سەرکەوتنی بەدەست نەهێناوە بە ئەندازەی فیلمەکەی \"اسغر فرهادی\"، جێگای ئاماژەیە کە دوو لەو فیلمانە یەکەمین ئەزموونی دەرهێنەرەکانیانە بۆ فیلمی درێژ.\n*دووبارە بوونەوەی ڕۆڵەکان:-\n-لە ماوەی ڕابردوو کە دەستکرا بە وێنەگرتنی درامای \"عاشقانە- گیسوو\" کە لە دەرهێنانی \"منوچهر هادییە\" و بەرهەمی تۆڕی نمایش خانگیە، \"فرزاد فرزین\"ی گۆرانی بێژ کە کاری لە چەند درامایەکدا کردوە، ڕەتی کردەوە کە بەژداری بەشی دووەمی دراماکە بکات، هەرچەندە سیناریۆی ڕۆڵەکەشی نوسرابوو چوونکە پێی وابوو هەمان دووبارە بوونەوەی ڕۆڵەکەیەتی لە بەشی یەکەم، وە هەروەها هەمان درێژە پێدەری ڕۆڵەکەی ئەبێت لە درامای \"مانکن\"، وە وتی: ئەمە بۆ بینەر جێگای سەرەنج نابێت و ئەم کارە ڕەت ئەکەمەوە، بە هیوام کە لە داهاتوو نەخشێکی جیاواز ببینم.\nلە دوبارە بوونەوەیەکی تردا دوای ئەوەی کە درامای \"پدر- باوک\" تەواو بوو، وە دەرهێنەرەکەی سەرەتا ئاماژەی بەوە کرد کە بەشی دوەمی بەرهەم دێنێت.بەڵام دواتر هەوالەکەی رەتکردەوە و لە ئێستادا درامایەکی تری لە پەخشایە بەناوی \"اقازادە\"، ئەوەی جێی سەرەنجە دوو کارەکتەر لە هەردوو دراماکە ناویان دوبارەیە، وە لە هەردوکیشیان ڕۆڵی \"کوڕ و دایک \"ئەبینن کە هەردوو ئەکتەر \" سینا مهرداد و لعیا زنگەنە\"ن.ئەم دوبارە بوونەوەیەش بە ئاشکرا بینەر هەستی پێ ئەکات کە بۆتە خاڵی لاوازی دراماکە...\nهەرچەندە ئەم دوبارە بونەوانە هەندێک جار بە باشە بەسەر بڕی فرۆش و ڕەزامەندی بینەر ئەشکێتەوە، بەڵام لەزۆربەی جارەکان هەم بینەری ڕاستەقینە بێزار ئەبن لەم دوبارە بونەوەیە، هەم فیلمەکە باش نافرۆشێت و کەمترین خەڵات بەدەست ئەهێنێت، و تەنانەت ڕۆڵبینی ئەکتەرە ناودار و لێهاتوەکانیش وەکو پێویست ناگات بە بینەر."
  },
  {
    "id": 406,
    "p": 406,
    "idPoster": "https://lh3.googleusercontent.com/0nF4A2X1tibL9yek1h9_eRX6NJ5GM09A_E3oWuZMq81n4eQghKUG5_LuolJrleCRBr-7CftC3hj1KHkyjoVmA_JuGVUIBGPdzGb29QkDwWKQa6cJ1jwoVJgtrkycisQiivvCuIga5g=w2400",
    "typeFilm": "film",
    "memberNameEnglish": "shamal-xaled",
    "title": "beauty and Cinema",
    "photo": "beautyandCinema!.jpg",
    "writingN": "شەماڵ خالید",
    "nameF": "جوانی و سینەما",
    "description": "\nلە دێرزەمانەوە جوانی مشتومڕی نێوان مرۆڤەکان بوە.فەیلەسوف و شاعیر و نوسەروکان هەریەکەو بە جۆرێک باسی جوانی کردوە و پێوەری بۆ داناوە.لەگەڵ ئەوەشدا وتراوەکە پێوەرەکانی جوانی گۆراون ،و بۆ هەرکەسەو پێوەرێکی جوانی هەیە.\n*ئەوەی ئەمەوێت باسی بکەم گرنگی جوانیە لە سینەمادا.\n-ئایا جوانی گرنگە؟+بێگومان جوانی ڕوخسار و جەستە گرنگە بۆ ئەکتەرەکان .-ئایا جوانی پێوەرە بۆ ئەکتەری؟+بێگومان نەخێر جوانی پێوەر نییە. چوونکە لە سینەمایا گریم هەیە کە هەندێک جار کاری گریم شاردنەوەی جوانیە و پیشاندانی ئەکتەرەکەیە بە جۆرێکی تر.کەواتە ئەوەی پێوەرە توانای نواندە نەک جوانی.\nکەواتە ئەو کەسانەی کە جوانن لەوانەیە بتوانن لە چەند فیلمێک بەهۆی جوانیەکەیانەوە ڕۆڵ ببینن.بەڵام بێگومان ئەگەر کەسەکە توانای ڕۆڵبینینی تیا نەبێت ،و کەسێکی کارامە نەبێت ،بەتەنها جوانی ناتوانێت بتکات بە ئەکتەرێکی لێهاتوو ،وە ناسراوە و بتوانێت خەڵات بەرێتەوە.لێرە و لەوێ زۆرجار ئەبیستین کە فڵان ئەکتەر جوانە. بۆ نمونە تۆم کروز یان جۆنی دیپ یان هەر ئەکتەرێکی تر ،بەڵام بێگومان ئەوەی ئەو ئەکتەرانەی گەیاندوە بە لوتکە پێش هەموو شتێک توانای نواندنیایە ،و ئەم قسەیە بۆ ئەکتەرە ئافرەتەکانیش هەمان شتە.\nچوونکە کاتێک سیناریۆیەک ئەنوسرێت، و بەرهەم هێنەری کارەکە پارەیەکی زۆر خەرخ ئەکات، ئەبێت هەموو ماندووبونەکە لەپێناو دروستکردنی فیلمێکی باش بێت ،و ئەکتەرەکان بە شێوەیەکی باش و نایاب ڕۆڵ ببینن ،وە دەرهێنەرەکان و بەرهەم هێنەرەکان بەوردی ئەکتەرەکان هەڵئەبژێرن ،و ئەگەر بە تەواوی لە توانای نواندنی ئەکتەرێک دڵنیانەبن، ڕیسک ناکەن، و ئەو هەموو ماندوو بونەی خۆیان ناخەنە مەترسیەوە، کە لەبەر جوانی کەسێک ڕۆڵێکی سەرەکی یان تەنانەت لاوەکیشی بدەنێ، چوونکە ئەوەی لە سینەما گرنگە توانای نواندن ،و نواندن بە دەموچاو وە وتنی دیالۆگ ،و دەرخستنی سۆز و هەستەکانە کە بێگومان کارێکی سەختە و بە هەمووکەس ناکرێت.هەروەها لە زۆر فیلمە زانستی و خەیاڵیەکان گریمێکی زۆر ئەکرێت کە بە تەواوی جوانی سروشتی ئەکتەرەکان ئەشاردرێتەوە و ئەمەش وا ئەکات کە تەنها نواندنێکی نایاب لە مێشکی بینەر قبوڵ بکرێت نەک پیشاندانی جوانی..."
  },
  {
    "id": 407,
    "p": 407,
    "idPoster": "https://lh3.googleusercontent.com/Gp160pNH_tZq_5mikLG1iInndgmabOUKxtyo6C1AOGtIjjqV-iPaKMzoO4hQXMuRm7POIOPT_tDeoKWodq_toELqWUaMZOSJIGHAPRP6wWcE3OBMfay4XmB28dbKjHGesZqOBrebLQ=w2400",
    "typeChamkakan": "Chamkakan",
    "memberNameEnglish": "shamal-xaled",
    "title": "what is the Spoil is?",
    "photo": "whatistheSpoilis.jpg",
    "writingN": "شەماڵ خالید",
    "nameF": "سپۆیڵ چییە؟",
    "description": "\nسپۆیڵ:Spoil :- بەمانای خراپکردن یاخود تێکدان دێت. لە سینەمادا کاتێک کەسێک ڕووداوە گرنگەکانی فیلمێک یاخود درامایەک باس ئەکات پێی ئەڵێن \"سپۆیڵ\"یلی کرد واتا تێکی دا.واتا چێژی فیلمەکە یاخود دراماکەی لای ئەو کەسانە نەهێشت کە هێشتا بینەری بەرهەمەکە نەبوون.\n*چی سپۆیڵە؟ \n-هەر دیمەنێک کە بەشێکی گرنگ بێت لە سیناریۆی فیلم یان دراماکە باسکردنی سپۆیلە .وەکوو ڕوداوی کوشتن یان دەستگیر کردن،مردن،لەناوچوون،...هتد\n*بەهۆی بەرەو پێش چوونی تەکنەلۆجیا، و بوونی دەیان پەیج و گروپ بە سینەما، کە دوای پەخشکردنی هەر فیلم و درامایەک، خەڵکانێکی زۆر کە لایەنگری سینەمان پۆستی لەسەر حارز ئەکەن، و ئەبێتە مایەی گفتوگۆ .\n*کەواتە چی بکەین تا خۆمان لە سپۆیڵ لابدەین ؟+کاتێک ئەزانی فیلمەکە تازەیە، و کەسانێکی زۆر نەیان بینوە باشترە هیچی دەربارە نەوترێت وە هەرشتێکیش وترا دەربارەی لایەنی تەکنیکی بێت یان شتانێک بن کە چێژی فیلمەکە، یان دراماکە کەم نەکەنەوە.\n+کاتێک ناچاری دەربارەی فیلمەکە پرسیار بکەیت بنوسە سپۆیڵ دەربارەی ئەم فیلمە، و بۆشاییەکی زۆر جێبهێڵە ئەوکات ڕوداوەکانی فیلمەکە باس بکە.\n+ئاگاداری ئەو وێنانە بە کە سپۆیڵی تیایە، و زۆرجار بە شێوەت کۆمیدی پۆست حازر ئەکرێت، بەڵام تەواوی بەرهەمەکە سپۆیڵ ئەکات. باشترە ئەو وێنانە هەڵبگیرێن بۆ ماوەیەکی زۆر دوای بڵاوکردنەوەی بەرهەمەکە.یاخود بینەرانی پۆستەکە ئاگادار بکرێنەوە کە وێنە سپۆیڵەکە لە کۆمێنتە تا چێژی فیلم یان دراماکە کەم نەبێتەوە.\nلەوانەیە ئەم خاڵانە سادە بێنە بەرچاو، بەڵام بۆ عاشقانی سینەما کە گرنگیەکی زۆر بە فیلم و دراما و زنجیرەکان ئەدەن، ئەبێتە مایەی بێزاری و ئەوەی کە نەتوانن چێژی تەواو لە بەرهەمەکە وەربگرن.\nسپۆیڵ کردن کارێکی ناشرینە، و دورە لە ئەتەکێت و ڕۆشنبیری ئەوکەسانەی کە بینەری سینەمان. چوونکە سینەما پڕە لە ڕێز و ڕۆشنبیری و بیرکردنەوە.بێگومان کەسانێک کە سپۆیڵ ئەکەن باش لە فەلسەفەی سینەما و هونەر تێنەگەیشتون .\nهیچ هاوڕێیەکی سپۆیلکەرت هەیە؟\n\n\n\n\n"
  },
  {
    "id": 408,
    "p": 408,
    "idPoster": "https://lh3.googleusercontent.com/r11-wsOS4cwOky1DFaJegF07I-D9CXeOrRrlluD918-Ci545U0s-039KrRJKxG9_Mly9a0eBeNX08XP7LQ_VOmT1V0Q60sxqEVBGNkNSScldtA4-p-ZpFsPOkIoFvrRTfuxECRoJMA=w2400",
    "typeFilm": "film",
    "memberNameEnglish": "shamal-xaled",
    "title": "Some of those films that are forbidden in Iranian cinema and thier fates",
    "photo": "SomeofthosefilmsthatareforbiddeninIraniancinemaandthierfates.jpg",
    "writingN": "ساناز رمضانی",
    "nameF": "هەندێک لە فیلمە ڕاگیراوەکانی سینەمای ئێران، و چارەنوسیان",
    "description": "\nدوای ئەوەی لە ماوەی ڕابردوودا فیلمی، (عصر جمعە)کە یەکەمین کاری (مونا زندی)ـــە دوای 15 ساڵ پەخش کرا، و چەند ڕۆژێکیش پێش ئێستا فیلمی (خرس)، کە لە دەرهێنانی (خسرو معصومی)ــە دوای 9 ساڵ پەخش کرا.با چاوێک بە مێژوی سینەمای ئێراندا بخشێنین، و بزانین کامانەن ئەو فیلمانەی کە بۆ ماوەیەکی زۆر بەهەر هۆکارێک بێت ڕاگیراون، و هەندێکیان هێشتا چارەنوسیان نادیارە و هەندێکیشیان پەخشکراون.\nئەوەی کە ناهێڵن فیلمەکان پەخش بکرێت لە سینەمای ئێران دیاردەیەکی تازە نییە.پێشتریش فیلمی (دایرە مینا) کە لە دەرهێنانی دەرهێنەری بەناوبانگی ئێرانی (داریوش مهرجوی) بوو، تا فیلمی (رحمان1400) کە دوای بیست ڕۆژ لە پەخشکردنی لە سینەما فیلمەکە ڕاگیرا، ئەم ڕاگرتنی پەخشکردنی فیلمانە لەمپەرخستە بەردەمی سینەمایە، و ناهێڵێت کە سینەما بەرەو پێش بڕوات.جیا لەوەی پارەیەکی زۆر بەهۆی ئەم فیلمانەوە خەرج کراوە کە هەمووی بە بایا ئەڕوات، و وزە و توانای ئەکتەر و دەرهێنەر و کاستی بەرهەم هێنانیش هیچ حسابێکی بۆ ناکرێت، و ماندوو بوونیان بێ ئەرزش ئەکرێت.\n*هەندێک لە فیلمە ڕاگیراوەکان.\nچریکە تارا - بهرام بيضايى:یەکەمین فیلمی ڕاگیراوی دوای شۆرشی ئیسلامی ئێران ئەم فیلمەیە، ئەو فیلمەی کە بەبەهانەی نەگونجانی پۆشش ڕاگیرا...\nبرزخی ها-ایرج قادری:ساڵی 1361 ئەم فیلمە لە نواندنی (محمد علی فردین و ناصر ملك مطيعى) ئەستێرەی ئەو سەردەمی ئێران بوو.دوای ئەوەی توانی زیاتر لە نۆ میلۆن تمەن فرۆشی هەبێت، و پارەیەکی زۆر بوو بۆ ئەوکاتە فیلمەکە ڕاگیرا. هەروەها هەردوو ئەستێرەی فیلمەکەش لێیان یاساغ کرا کە کار بکەن.\nادم برفی-داوود میرباقری:باسی چەند پەناهەندەیەکی ئەکرد کە لە تورکیا بونەتە پەنابەر، دوای ئەەوەی کەسانێکی زۆر دژی فیلمەکە قسەیان کرد بۆ ماوەی سێ ساڵ فیلمەکە ڕاگیرا.\nشب های زایندەرود-محسن مخملباف:مخملباف کە یەکێک بوو لەو فیلمسازانەی کە لەلایەن دەسەڵاتەوە خۆشەویست بوو، بەڵام ڕێگە نەدرا ئەم فیلمەی پەخش بکرێت، جارێک بە بیانووی پەیوەندی ئازادی نێوان ژن و پیاو و هەندێک دیمەن کە باسی خود کوژی ئەکرد، جارێکیتر سانسۆرێکی زۆر کرا ئەمەش بوە هۆی ئەوەی هیچکات لە سینەما پەخش نەکرێت.\nخانە ای روی اب- بهمن فرمان ارا:ئەم فیلمە بەهۆی ئەوەی باسی لە کوشتنی زنجیرەی ئەکرد، دوای ئەوەی لە ڤیستیڤاڵی \"فەجر\" بۆ فیلم پەخشکرا و کۆمەڵە دەنگۆیەکی زۆر دەربارەی ئەم فیلمە دروست بوو، بەڵام لە کۆتاییا چوە سەر پەردەی سینەما.(خاک اشنا) یەکێکی ترە لە فیلمەکانی ئەم دەرهێنەرە کە دوای دوو ساڵ ڕێگای پێ درا کە پەخش بکرێت.و فیلمی( دلم میخواد) دوای پێنج ساڵ و گۆڕینی ناوەکەی پەخش کرا کە سەرەتا بڕیار بوو ناوەکەی ئەمە بێت ( دلم میخواد برقصم).\nدایرە-جعفر پناهی:ئەم فیلمە دەربارەی ژنانی زیندانی هەرگیز مۆڵەتی پەخشی گشتی وەرنەگرت، تەنها یەکجار توانی لە پەخشێکی تایبەتدا بچێتە ڕووی پەردەی سینەما.دوای ئەم فیلمە تەواوی فیلمەکانی(جعفر پناهی) ئاقیبەتیان بەم جۆرە بوو.\nفیلمی (افساید) کە دەربارەی مافی ژنان بوو بۆ چوونە ناو یاریگا، و بینینی یاریەکان ڕاگیرا و کۆپیەکی نایاسای بڵاوکرایەوە. دوای ئەوەی کە پناهی کەوتە جموجۆڵی سیاسیەوە کاری لێ یاساغ کرا .\nمارمولک- کمال تبریزی:ئەم فیلمە بەهۆی هەندێک دیمەن کە زیان گەیاندن بوو بە ناوی کەسایەتی دینی دوای چەند ڕۆژێک لە پەخشکردنی لە سینەما ڕاگیرا.دواتر کۆپی قاچاغی لەبازاڕدا فرۆشرا.جێی ئاماژەیە ساڵی پێشوو کۆپی ڕاستەقینەی فیلمەکە لە تۆڕی \"نمایش خانگی\" بڵاوکرایەوە .\n(کمال تبریزی) ئاشنایەتی هەیە لەگەڵ ڕاگیرانی کارەکانی دا کاتێک فیلمی (در مسلخ عشق) لەکاتی جەنگی نێوان\" عێراق و ئێران\" ڕاگیرا بەهۆی ئەوەی کە تانکەکانی ئێران بە لاواز پیشان درابوو هەروەها فیلمی (خیابان های ارام) لە ساڵی 89 وە ڕێگری کراوە لە بڵاو بوونەوەی.\nوقت چیدن گردوها- ایرج امامی:ئەم بەرهەمەی ایرج امامی بەهۆی بوونی دیمەنی عاشقانە چەند ساڵێک پەخشکردنی ڕاگیرا.لە کۆتاییا لە تۆڕی\" نمایش خانگی\" بڵاوکرایەوە.\nاشغال های دوست داشتنی-محسین امیر یوسفی:یەکەمین کاری ئەم دەرهێنەرە بەهۆی تێڕوانینە جیاوازەکانی بۆ \"مەرگ\" ڕاگیرا.فیلمی (اشغال های دوست داشتنی) دوهەمین کاری ئەم دەرهێنەرەیە، کە بە بەهانەی پیشان دانی کەسێک لە گروپی دوو ڕوەکان، و ئەو ڕوداوانەی کە باس ئەکرێن دوای ساڵی 88 ماوەیەکی زۆر ڕاگیرا .کاتێک بڕیار درا ئەم فیلمە پەخشت بکرێت دەستکاریەکی زۆر و چاکسازی لە فیلمەکەدا کرا.\nصدسال بە این سال ها- سامان مقدم:ئەم بەرهەمەی سامان مقدم دوای 30 ساڵ لە بەرهەم هێنانی تەنها یەکجار لە ڤیستیڤاڵی \"فەخر\" پەخشکرا و هەتا ئێستا پەڕاوی پەخشکردنی وەرنەگرتوە...\nبە رنگ ارغوان -ابراهیم حاتمی کیا:ئەم فیلمە بەهۆی بوونی چەندین ڕەخنەی سیاسیەوە ڕاگیراوە هەرچەندە خاوەنی چەندین خەڵاتە لە ڤیستیڤاڵی \"فجر\".\nگزارش یک جشن:یەکێکی ترە لە کارەکانی\"ابراهیم حاتمی کیا\" کە باسی ڕووداوەکانی ساڵی 88 ئەکات بەڵام هێشتا مافی پەخشکردنی لە سینەما پێنەدراوە.\nشکارچی-رفیع پیتز:سەرەڕای ئەوەی ئەم فیلمە پێش ڕوداوەکانی دەیەمین هەڵبژاردنی سەرۆکایەتی وێنەگرتنی تەواو بوبو، بەڵام بەهۆی لێکچوونی ڕوداوەکانی دوای هەڵبژاردن لەگەڵ ناوەڕۆکی فیلمەکە، هیچکات مافی پەخشکردنی وەرنەگرت، تەنها یەک جار لە ڤیستیڤاڵێکی نێودەوڵەتی پەخش کراوە.\nسنتوری- داریوش مهرجوی:دوای ئەوەی لە ڤیستیڤاڵی \"فجر\" پێشوازیەکی باشی لێ کرا، بەڵام بە هەندێک هۆکاری نەزانراو ڕاگیرا...هەروەها پێش ئەوەی بە فەرمی لە تۆڕی \" نمایش خانگی \" بڵاوبکرێتەوە کۆپی قاچاغی کەوتە بازاڕەوە...\nخانە پدری- کیانوش عیاری:ئەم فیلمە یەک ڕۆژ پێش کاتی پەخشکردنی ڕاگیرا بەهۆی بوونی دیمەنی زیندە بەچاڵ کردنی کچێک لەلایەن باوک و براکەیەوە، دوای 5 ساڵ فیلمەکە بە کۆمەڵێک چاکسازی و دەستکاریەوە پەخش کرا، بەڵام ئەمجارەش دوای چەند ڕۆژێک ڕاگیرایەوە.\nرستاخیز- احمد رضا درویش:ئەم فیلمەش دوای یەک ڕۆژ لە پەخشکردنی ڕاگیرا بە بەهانەی پیشان دانی دەمو چاوی \"ابوالفضل\"، ساڵی پێشوو لە کەناڵێکی عەرەبی فیلمە پەخشکرا، بەڵام ڕووبەڕووی قسەی زۆر و هەڕەشە بویەوە لەلایەن بەرهەم هێنەرانی فیلمەکە، هەرچەندە دەوترێت کە تۆڕی\" نمایش خانگی\" مافی پەخشی هەیە، بەڵام بەرهەم هێنەرانی فیلمەکە هیچیان دەربارە نەوتوە تەنها وتویانە کە مافی پەخش دراوە بە هەردوو کۆمپانیای تۆڕی\" نیتفلێکس و ئەمازۆن.\"\nمهمونی کامی-علی احمدزادە:ئەم فیلمە بە بەهانەی پیشاندانی پەیوەندی ئازاد و بونی رەخنەی سیاسی تێیدا مافی پەخشی پێ نەدراو.دەرهێنەرەکە خۆی کۆپەک فیلمەکەی بڵاوکردەوە.هەروەها دووبەرهەمی تری دەرهێنەر کە ئەوانیش فیلمی (مادر قلب اتمی) بەهەندێک هۆکاری ڕاگیرا، و فیلمی (پدیدە) هێشتا چارەنوسی دیار نییە.\nعصبانى نیستم- رضا درمشیان:ئەم فیلمەش بەهۆی ڕوداوەکانی ساڵی 88 ڕاگیرا. هەرچەندە لە ئینتەرنێت کۆپیەکی نا فەرمی بڵاوکرایەوە .بەڵام دواتر ڕێگە درا کە بە فەرمی بڵاوبکرێتەوە ئەویش بە سانسۆرکردنی چەند دیمەنێکی.\nلرد-محمد رسول اف:ئەم فیلمە کە باس لە خراپی بەڕێوەبردن و گەندەڵی ئەکات، و فیلمێکی تری هەمان دەرهێنەر بەناوی (دست نوشتەها نمی سوزند) کە باس لە کوشتنی زنجیرەی ئەکات، هەرچەندە توانیویانە لە ڤیسیڤاڵە نێودەوڵەتیەکان ئامادەییان هەبێت، و پێشوازیەکی زۆریان لێ بکرێت، بەڵام هێشتا مافی پەخشیان وەرنەگرتوە.\n\n\n",
    "translator": "خالید شەماڵ"
  },
  {
    "id": 409,
    "p": 409,
    "idPoster": "https://lh3.googleusercontent.com/gRzmdVktuvPfqYMpBPKycFS0VdAZDdaM_Om_EM1J9CS9dKfPV9mkJbqdJOEbROgGguJ9KhLEVTgVL4-JALyYWlAWsaRlyvgdidIzA7A6vMrs7yi2WABoX6JQJn8W02yAUtouyQEcLg=w2400",
    "typeFilm": "film",
    "typeTop": "top",
    "memberNameEnglish": "shamal-xaled",
    "title": "E.T. the Extra-Terrestrial 1982",
    "photo": "ETtheExtraTerrestrial1982.jpg",
    "writingN": "شەماڵ خالید",
    "nameF": "ئی.تی.بونەوەری ئاسمانی 1982",
    "description": "باسکردنی فیلمی : ئی.تی. بونەوەری ئاسمانی\nئەم فیلمە لە جۆری خەیاڵی، زانستییە کە لە تۆپ دەی باشترین فیلمەکانە، ئەم فیلمە لەکاتی بڵاوبونەوەی پێشوازییەکی زۆری لێ کرا لەلایەن بینەران و تەنانەت ڕەخنەگرانیشەوە، یەکێکە لەو فیلمانەی کە لە ڕیزبەندی تۆپ دەی زۆرترین بڕی فرۆش ئامادەگی هەیە. وە یەکێک بوو لە پڕفرۆشترین فیلمەکانی ساڵ و توانی ڕیکۆردی فیلمی جەنگی ئەستێرەکانی \"Star Wars\" بشکێنێت.\nچیرۆکی فیلم: لە سەرەتای فیلمەکەوە کەشتیەکی بونەوەرە ئاسمانیەکان دێنە سەر زەوی، لە دارستانێکدا جێگیر ئەبن بەمەبەستی توێژینەوە دەربارەی ژیانی گیا و دارەکانی زەوی خەریکی داتا کۆکردنەوەن، بێ ئاگا لەوەی کە کۆمەڵێک کەسی نەناسراو ئاگادارن لە هاتنی ئەمان و هەوڵی دۆزینەوەیان ئەدەن، دوای دۆزینەوەیان و ئاشکرا بوونی جێگەکەیان هەموو بونەوەرە ئاسمانیەکان بەرەو کەشتیەکە ئەڕۆن تا هەرچی زووە بگەڕێنەوە خاکی خۆیان بەڵام یەکێکیان لەسەر زەوی بەجێ ئەمێنێت، ئەو بونەوەرە ئاسمانیەی کە لەسەر زەوی ماوەتەوە کوڕێکی مناڵی تەمەن ١١ ساڵان ئەیدۆزێتەوە، لەماڵی خۆیان ئەیشارێتەوە، کەم کەم خێزانی کورەکە و بونەوەرە ئاسمانیەکە بەیەک ئاشنا ئەبن و یەکتر ئەناسن تا ئەوەی کە گروپە نەناسراوەکە شوێنی بونەوەرە ئاسمانیە جێهێڵراوەکە ئەدۆزنەوە...\n*دەربارەی فیلمەکە: فیلمێکی خەیاڵی، زانستییە و بینەرێکی زۆری هەیە لە ڕووی ناوەڕۆک و سیناریۆ و دەرهێنانەوە کارێکی زۆر ورد و مەزنی بۆ کراوە و شایەنی بینین و تەنانەت دوبارە بینینەوەشە.\n*خەڵاتەکانی فیلمەکە:\n• بەربژێری ئۆسکار بۆ باشترین دەرهێنان.\n• بەربژێری ئۆسکار بۆ باشترین فیلم.\n• بەربژێری ئۆسکار بۆ باشترین سیناریۆ.\n• بەربژێری ئۆسکار بۆ باشترین وێنەگرتن.\n• بەربژێری ئۆسکار بۆ باشترین دارشتنی چیرۆک.\n• بەربژێری ئۆسکار بۆ باشترین موزیک.\n• بەربژیری ئۆسکار بۆ ساوند ئیفێکت.\n• بەربژێری ئۆسکار بۆ باشترین دەنگ.\n• برواوەی خەڵاتی بافتای بوو بۆ باشترین موزیک.\n• براوەی خەڵاتی گۆڵدن گلۆب بوو بۆ باشترین فیلم.\n*زانیاری دەربارەی کاستی فیلمەکە:\nدەرهێنەر: ستیڤن سپیڵبێرگ\nئامادەکار: ستیڤن سپیڵبێرگ، کاتلین کندی.\nفیلمنامە نوس: ملیسا مەتیسن.\nئەکتەرەکان: هێنری تۆماس، دی والاس، ڕۆبێرت مەک ناتن، درۆ بیرمۆر و پیتەر کایوتی.\nموزیک: جان ویلیامز."
  },
  {
    "id": 410,
    "p": 410,
    "idPoster": "https://lh3.googleusercontent.com/WHUwU5iF8V73INagd5BQDfVw7NYPJZlwUtWUgmRLuHnFUEm5K1a_yoht4NYd6GkLT61dzS-W7vtPmDEEIHQJE8vIN2qWcJfJoc3FckV_3a693_EkzToAexW2Xkai2iiD4zPFWDAdyg=w2400",
    "typeFilm": "film",
    "memberNameEnglish": "bynay-sabar",
    "title": "‏Before I Fall 2017",
    "photo": "‏BeforeFall2017.jpg",
    "writingN": "بینایی سەبار",
    "nameF": "پێش ئەوەی بکەوم 2017",
    "description": "\n\"تێڕوانینێک لە فیلمی Before I Fall\"\nئەشێ سپۆیڵی تێدابێت.\n\"لەوانەیە بۆ تۆ ، سبەینێـیەک هەبێت، بەڵام بۆ هەندێک تەنها ئەمڕۆ هەیە.\"خەیاڵ بکە، ئەمڕۆ کۆتا ڕۆژی ژیانتە و وەک هەمیشە ڕۆژەکەت چۆن بووە ئاوا بەڕێی دەکەیت و لە کۆتایی ڕۆژەکە تۆش کۆتاییت پێ دێت. لە پڕ.. هەموو شتێ لە کۆتا ڕۆژتــەوە دەگۆڕێت و وەکو خەونی شەوێکی لێیەت کە دوای ڕۆژێکی ئاسایی بینیووتە و کە خەبەرت دەبێتەوە دووبارە ڕۆژەکەت هەمان ئەو ڕۆژەیە کە دوێنێ بەسەرت بردووە! بیر لە چی دەکەیتەوە؟ چۆن مامەڵەی لەگەڵ ئەکەیت؟ \nلە فیلمی  Before i fall، ١٢ـی شوبات پێدەچێ ڕۆژێکی ئاسایی ژیانە خۆشەکەی سەمانتای حەڤدە ساڵ بێت، بەڵام دەردەکەوێ کە کۆتا ڕۆژیەتی. دووبارە و دووبارە ھەمان ڕۆژ دەژیێتەوە تا ھەوڵی شیکردنەوەی مردنەکەی دەدات و بۆی دەردەکەوێت چ ژیانێکی بەسەر بردووە.\nفیلمەکە پەیامی قووڵ و وانەی ژیانی لە خۆ گرتووە. پێمان دەڵێت هەمووڕۆژێک، کە هەستای لە خەو وا بزانە ئەمڕۆ کۆتا ڕۆژی ژیانتە، بیر لەوە بکەرەوە چۆن دەبێ بەڕێی بکەی؟ ئەگەر ئەمڕۆ کۆتا ڕۆژت بێت و بە گەشتن بە شەو بمریت، دەبێ چۆن مردنێ بمریت؟ بە نزیک بونەوە لە کۆتاییت تەنها سەیری ئەو شتانەی ئەمڕۆت بکە ئەنجامت دان، ڕازیت لە خۆت بەو جۆرە بڕۆی؟ بزانە ژیان هەموو رۆژێک هەلێکی تازەت پێ دەدا بۆ چاککردنی شێوازی بەڕێکردنی ساڵانی تەمەنت. لەگەڵ ئەوەی زۆر خراپیت ژیانت شێواوە و گوێشی پێ نادەی، بەڵام هێشتا دەیەوێت بەو جۆرە نەمریت کە خۆت هەڵتبژاردووە و چاکەی زیاتر بکەی. هەندێ جــــار، دەبێ کەسێـــک ڕزگار بکەی ، بۆ ڕزگارکردنی خۆت!\nهــــەڵەیەک هەیە ناھێڵێ ئاسوودە بیت، لەوەیە بە درێژایی ژیانت وات هەستکردبێ ژیانێکی ئاسایی ژیاویت، شتەکانت لە جێی خۆی کردبێ و هەق بدەیتە خۆت بۆ ھەر ھەنگاوێک کە ناوتە. بەڵام بیر لە وردەکاریکان ناکەیەوە! بیر بکەوە ڕۆژانە چەند ئازاری کەسێکت دابێ، چەن ڕقت لە کەسانێک بوبێ بێ ئەوەی هۆکارەکەی بزانی یان بوبیتە هۆی جیابونەوی چەن ئازیز و قسەت بۆ چەن دروست کردبێ؟ لەوەیە ئەمانە هەمووی هیچ نەبێ بۆت!  بەڵام لەکۆتاییا دەبێت یــــەک بە یەک هەر چاکیان بکەی تا ڕزگار ببی لەو سزایەی بەسەرت دراوە، ڕۆژگار وازت لێ ناهێنێت و دووبارە هەلت پێ دەدا خۆت ڕزگار بکەیت. سەمانتا لەگەڵ ھاوڕێکانی بەردەوام سەرکۆنەی جولیێتیان دەکرد، کە شایەنی نەبوو. ھەر ئەوەش وایدەکرد لە ھەمان ڕۆژدا بژی و ھیچ شتێک نەگۆڕا ھەتا جوولیەتی ڕزگار نەکرد. کە ژیانی بەو دایەوە و لە مردن ڕزگاری کرد، خۆی لەو نەفرەتە ڕزگاری بوو کە ژیانی تاڵ كردبوو.\nببــــــە بەوەی کە خۆت هــەیت، بەو شێوەیە جوانیت کە دروست بووی و ڕێگە مەدە کەس بتگوڕێ. لەگەڵ هاوڕێی و کەسەکانت تێکەڵ ببە و خۆشت بوێن بەڵام مەهێڵە ئەوەت لەبیرببنەوە کە تــــۆ کێیت؟ و ببیتە یەکێک لەوان! لەوەیە کەسێکی دڵ گەورە بیت و باشەی هەموانت بوێ بەڵام نزیکترین کەسەکانت لەوە لات دەدەن و لەوەیە ڕوبەڕی دۆخێکت کەنەوە کە ئەوەشی ناسیوتی چیتر نەتناسێتەوە! سەمانتا لە ژێر کاریگەری لیندسەی ڕقی لە جولییەت بوو، ئەسڵەن ھیچی بەرامبەر خۆی نەکردبوو. ھێڵێکی سووری بۆ دایکی دانابوو تا نەیەت ژوورەکەی و لەگەڵ خوشکە بچوکەکەی تووند بوو کە لە ڕاستیدا بە مناڵی وەھا نەبوو تا چووە ئامادەیی. گۆڕا چونکە کەسانی ھەڵەی ناسی و خوودەکەی خۆی لە ژێر سێبەری ئەوان شاردرایەوە. بۆیە ئاگات لەوانە بێت چواردەورتیان گرتووە! بزانە کێ شایەنی لەگەڵ تۆ بوونە؟ دەکرێ زۆرێک هەبن زیادە و ساختە بن و تۆ زۆر بە گرنگیان دابنێی. کەسانێکیش هەن هەستت بە هەبونـــیان نەکردوە یان هەستت کردوە و ناتەوێ گرنگی پێ بدەی! تۆیان خۆشەوێ و لەوەیە بە نهێنی گرنگیەکی زیادت پێ بدەن لەوەی کە بە ئاشکرا پێت دەدات، بەڵام لەبەر چەن خۆشویستنێکی سەر دەمی ئەوانت پشتگوێ خستبێ. دەی بەر لەوەی کۆتاییت بێت هەست بەوان بکە و قەدریان بگرە. وەکو چۆن سەمانتا ھەستی بە ساختەیی ڕۆب نەکردبوو و خۆشەویستیە ڕاستەقینە شاراوەکەی کێنتیشی نەدیبوو، بەڵام لە کۆتاییدا ئەو ھەڵەیەشی ڕاست کردەووە.\nئەی تۆ توانیوتە چ جیاوازییەک لە ژیانت دروست کەی؟ لەو ڕۆتینە بێزارکەرەی ژیانت خۆتت ڕزگار کردووە؟ هەموو ڕۆژ هەمان شت و هەمان کەس و هەمان ڕووداو لە هەمان کاتی خۆیدا! بۆ هەوڵ نادەی ئەو کاتەی کە ماوتە بە جیـــــاوازبوون بیبەیتە سەر؟ پێچەوانەکردنەوە شتە هەڵەکان و دەرچوون لە ژیانە دووبارەکەت. ھەندێ جار بێزار دەبین لە چەندبارەبوونەوەی ھەمان شت، دەپرسین ئاخۆ بۆچی بەسەرمان دێنەوە؟ دەکرێ ھۆکارەکەی کـــــەوتنی ھەندێک شت بێ لە شوێنە ڕاستەکەی خۆیان! دەکرێ ئەوە پەیامێکی گەردوون بێت تا پێمان بڵێ ڕێگاکەمان ھەڵەیە! دەبێ بیگۆڕین و شتەکان لە جێی خۆیان دابنێینەوە تا بەختەوەربین.\nژیان زۆر زیاترە لەوەی لە بازنەیەکی داخراودا بسوڕێنەوە و نەتوانین شتێک بکەین بۆ شکاندنی و ڕاستکردنەوەی شتەکان. میھرەبان بە و بەو جۆرە بژی کە دەتەوێت یادت بکەنەوە پێی."
  },
  {
    "id": 411,
    "p": 411,
    "idPoster": "https://lh3.googleusercontent.com/Zo92JDktuSWI5Z7ibWuw2OqdaGYrT8HD2Mu2D5GrrXCqok-KivatxcGynEkRzhuUjz-SHGHKGU-gI0dzV5BKKgxtho1dayC1GKXlen6AJOBWVlnhXcDBDPweGQdfFtul28E9cALUJQ=w2400",
    "typeFilm": "film",
    "memberNameEnglish": "bynay-sabar",
    "title": "‏About Time 2013",
    "photo": "Abouttime.jpg",
    "writingN": "بینایی سەبار",
    "nameF": "لە کاتی خۆیدا ٢٠١٣",
    "description": "\nمانای پشت فیلمی About Time\nفیلمێکی خەیاڵی-زانستی و کۆمیدی و ڕۆمانسییە. باس لە 'تیم' ــی ٢١ ساڵ دەکات کە پێی دەوترێ کەسانی خێزانەکەی دەتوانن گەشتی کات بۆ ڕابردوو بکەن و شتەکانی ژیانیان لەوێ بگۆڕن.\nماوەیەکی زۆربوو فیلمەکەم دانابوو بۆ تەماشاکردن، بەڵام چون دوو ژانەری نادڵخوازم پێکەوە تێیدا کۆبوبویەوە و ترسام زیادەڕەوەی لە دەرخستنی ھەردوکیان کرابێت. بۆیە کەمێک سەیرکردنیم دواخست، ھیچ چاوەڕوانی و جۆشوخرۆشێکیشم بۆی نەبوو. سەرەتای فیلمەکەم زۆر بەلاوە وەڕزکەربوو، بەڵام تەنھا لە ناوەڕاستەوە و بەرەو کۆتایی گرنگیت بۆ دەردەکەوێت.\nفیلمەکە وەکو چیرۆکە ڕۆمانسیە سواو و لاساییکەرەوەکان نییە تەنھا باسی گەشتی دوو ئاشق بکات بەرەو پێکگەشتن و پێکەوەبوون و ئتر تەواو ببێ. بەڵکو پاراستنی ئەو خۆشەویستیە و گرنگی دان بە سۆز و ھەستی نێوانیان. ئەوەی چیرۆکەکەی زۆر بەچێژترکردووە ئەوەیە کە ھەرچەند زانستی خەیاڵیە بەڵام دەلالەت لە واقع ئەکات. 'تیم' کەسێکی زۆر ئاساییە. جوانییەکی مامناوەند، نە دەوڵەمەند نە پلەبەرز و نە ناودار. بە سەیرکردنی کارەکتەرەکە خۆت دەببنیتەوە نەک کارەکتەرێکی فیلمی ھۆڵیوود. ئێمە ھەموو وەکو تیم ئاسایین و ئەوەش ڕێگری ناکات لە بەدەستھێنانی ئەوەی دەمانەوێت. با ھەڵە بکەین، با بکەوینە بارودۆخی ئیحراجکەر، گرنگ كۆڵنەدان و ھەڵنەھێنانەوەی ئەو ھەنگاوە ھەلانەن. جگە لە خۆشەویستیە ڕۆمانسیەکەی، باس لە سۆزی نێوان خێزان دەکات. خۆشەویستی باوکێک بۆ کوڕەکەی و برایەک بۆ خوشکەکەی. لە ھەندێ شوێن وەکو بینەر بیرمان دەچێتەوە کە فیلمەکە ڕۆمانسیەتی نێوان کوڕێک و کچێکە. بیرمان تەنھا دەچێتە سەر سۆزی باوکێک کە باوکی تیم پەیوەندییەکی ھاوڕێیانەی گەرموگوڕی لەگەڵ کوڕەکەی ھەبوو و تەواوی ژیانی چاودێری کردووە کە گەورەبووە. کاتێکیش لە کۆتاییدا گەشتی کردەوە تا لەگەڵ تیمی منداڵ بۆ کۆتا جار یاری بکات، قورس بوو چاوەکانمان لە فرمێسک بگرینەوە. فیلمەکە خۆشەویستی خوشک و برایەکی پێ نیشانداین، کە سەرەڕای جیاوازبوونیان کاریگەری نەخستە سەر پەیوەندیە جوانەکەیان.\nفیلمی About Time فێرمان دەکات کە ناتوانین بە زۆر وا لە کەسێ بکەین خۆشی بوێین. با چەندە باشبین و چەند ھەلیان بدەینێ، ئەوەی بۆت دانراوە تەنھاوە ئەوە خۆشی دەوێی. تیم ھەموو ھەوڵێکی لە ڕازیکردنی چارلۆت دا بەڵام ھەر رازی نەبوو تا تیم ماری ناسی. ھەروەھا، پێمان دەڵێ ڕۆژەکانمان بە جۆرێک بەڕێبکەین وەکو ئەوەی لە داھاتوەوە گەڕابینەوە ئەوێ و بمانەوێ جیاواز بەڕێی بکەین. کە چێژی لە ھەموو چرکەیەک وەربگرین لەگەڵ ئازیزانمان وەکو ئەوەی کۆتا ڕۆژی ژیانمان بێ. ئاوات بە گەڕانەوە نەخوازین بۆ چاککردنی ھەڵەکانمان چونکە ئەوان ئێمەیان دروستکردووە. با ناتەواویەکانمان لە باوەشبگرین و قبولیان بکەین و شەرمیان لێ نەکەین وەکو چۆن دایکی تیم داوای لە ماری کرد شەرم لە کەموکوڕیەکانی نەکات، چونکە ئەوانە ژێانیان بەچێژترکردووە. گرنگی بە ھەموو کەسێکی چواردەورمان بدەین چونکە کە ڕۆشتن، ئیدی ناگەڕێنەوە. ھێندە خەمی بێ کێشەیی ژیانت و داھاتووت نەبێ، لە ئێستادا بژی و لەگەڵ ڕووداوەکاندا بڕۆ تا ژیان بۆ ھەر کوێیەکت دەبات کە لە چارەت نوسراوە."
  },
  {
    "id": 412,
    "p": 412,
    "idPoster": "https://lh3.googleusercontent.com/1ExuTnmvFu2uBUXacBmK9bbetpDy0rvvr36PfBlphmueDIl3KZ1iK2uLHvk4FeF5Ri_P2Ysb0uEkM5-7JNtBHGC8TtGvYE_rSeZBWeLI-wmcMbh5ZkHKVjXFlREIPnN6wOZv4lAcbA=w2400",
    "typeFilm": "film",
    "memberNameEnglish": "bynay-sabar",
    "title": "I Lost My Body (2019)",
    "photo": "Ilostmybody.jpg",
    "writingN": "بینایی سەبار",
    "nameF": "جەستەم لەدەستدا (٢٠١٩)",
    "description": "\nچیرۆکی دەستێک و گەنجێک لە گەڕان بەدوای ونبووەکانیان.\nھەندێککات ژیان، یان قەدەر، زۆر لەپێش تۆوەیە. وەکو ئەو مێشەی کە ھەمیشە لە تۆ خێراترە و دوو چاوی زەقی پێوەیە و ھەمووشتێک دەبینێت، ھەر نزیک بویتەوە لێی و ویستت بیگریت، خێرا دەفڕێت. بۆیە دەبێت لەپڕ بۆی بچیت، لە شوێنێکەوە کە چاوەڕێی ناکات. ئەوە ئاسان نییە بەڵام ژیان.. ئاوایە.فیلمی ئەنیمەیشنی دراما و فانتازی I Lost My Body بەرھەمی ساڵی 2019ـی تۆڕی نێتفلکسە. پاڵێوراوی ئۆسکاری باشترین ئەنیمەیشنی ساڵ بوو و لە نوسینی Guillaume Laurantــی نوسەری شاکاری فەڕەنسی Amelie بوو. بۆیە لات سەیرنەبێ کە سەیرت کرد ئەگەر ھیچیش لە فیلمەکە نەگەیشتی ھێشتر بۆشاییەکی لە زیھنتدا دروستکردبێ بۆ تێڕامان لێی. لە پێگەی Rotten Tomatoes ھەڵسەنگاندنی ٪‏٩٦ــی بۆ کراوە و ٧.٦ــیش لە IMDb.\nچیرۆکەکەی باسی ھەڵھاتنی دەستێکی بڕدراو لە تاقیگەیەک و ھەوڵدانی بۆ گەڕانەوە لای خاوەنەکەی دەکات. لە ڕێگادا توشی چەندین گرفت دەبێت، بیر لە ژیانی نۆوڤڵ، ئەو کوڕە گەنجەی کە خاوەنیەتی، دەکاتەوە تا ئەوکاتەی گابریێڵــی ناسی.\nمنداڵی؛ ئەوکاتەی چەندین کاتژمێر لە ھەوڵی گرتنی مێشێک بەسەر دەبەی تو جارجارەش گاڵتە و بەزەییمان بە گەورەکان دێت کە بەدەست ژیانیانەوە دەناڵێن. ئەو کاتەی، لەنێو خەیاڵەکان و ھیواکانت خۆشەویستیت بۆ ژیان و سەرکێشی چەکەرە دەکات و چەندان خەونی گەورەتر لە خۆت مەستت دەکەن. خەونی بەرزفڕین و گەشتنە سەر مانگ و بوونە پیانۆژەن. ھەمووشەوێک لە ژێر جێگە چەنەھا خەونی فریودەر دێتە مێشکمان و وێنەیەکی رەنگاوڕەنگ و نەرمونیان بۆ ژیان دەکێشن. ڕۆژانێک دڵت بەختەوەری دەکردی بەڵام ژیان ئینجا ئەو شەکەت دەکات. تا کات دەڕوات وێنەکان بێڕەنگتر و ڕوداوەکان ڕەق و تاڵتر دەبن، وات لێیەت لەگەڵ کەسانێک دەژیت خۆشت ناوێن و ئەوانیش تۆیان پێگرنگ نییە، دەچیتە سەر کارێک کە بەدڵت نییە و باشیش نیت تێیدا..تۆش لەوەیە بپرسی ئەوە ژیان سێحری لێکراوە یان ڕۆژەکان خۆیان ڕەش بوون؟ نـــا ئەوە تۆ بویت ھیچ جێگەیەکت بۆ چارەنووس نەھێشتبویەوە.\nلەو ساتەی نۆوڤڵ بە بچوکترین شتەکانی چواردەوری دڵخۆشبوو، ژیان ھەمووشتێکی لێبرد.. توشی نەھامەتی و بێکەسی و لەدەستدان و  دڵڕەقی و تەنھایی دەبێت. چیدی کەسێکی بۆ نەمایەوە چاوەڕێی گەڕانەوەی بکات و قەیتانی پێڵاوەکانی توندبکاتەوە تا نەکەوێت و بەرگەی ژیان بگرێت. دەکرێ مرۆڤ ھەر بە یەکێک لەوانە بمرێت، ئەی چی ئەگەر ھەمووی بەیەکجار ڕووت تێبکات؟ \nقەدەر پلانی ئەوەی بۆ ھەڵبژارد ڕێگا دژوار و مانووکەرەکەی بەتەنھا ببڕێ. ھەر لایەنە باشەکە نەبینێت و زوو لە بەرز و نزمی ژیان خەبەری بدا. بەڵام نۆوڤڵ دەستوپێسپیانە نەوەستا و وەکو پاڵەوانێک ئەونەی توانی ھەوڵیدا لە ژیان بگات و خاوەن بڕیار و پشتوپەنای خۆی بێت. توند دەستی گرت و خۆی نەخستە تۆڕەڕێی خەمۆکی و بێھیواییەوە. ھەر کە زانی کەسێک لەگەڵی میھیرەبانە، لێی نزیکبوویەوە. بەبێ گوێدان بە نەگونجاوی کات و بارودۆخەکە یان سەیروسەمەرەیی ھەڵسوکەوتەکەی، نۆوڤڵ ھەلەکەی قۆستەوە بەرلەوەی لەدەستی بچێ لە پێناو گۆڕانی ژیانە سەختەکەی. کۆتاییەکەیشی ئەوەمان بیردەخاتەوە کە ژیان وەکو مشکی تاقیگە سەیری ئێمە دەکات، ھەر پێگەیشتین تاقیکردنەوەیەکی تازەمان لەسەردەکات، جا یان شکست دەھێنین و دەکەوین، یان جەنگێکی تری لێدەبەینەوە!گەڕانی دەستەکەش و ھەوڵەکەی بۆ دۆزینەوەی خاوەنەکەی جەختی دەکردەوە لەسەر ھەوڵدانی ئێمە بۆ بەدەستھێنانی ئەو شتەی ناخمان لێی ونە.\nــــــــــــــــــــــــــــــــــــــــــــــــــــ\nلێرەوە سپۆیڵی تێدایە، ئەگەر تەماشات نەکردووە مەیخوێنەوە!\nئازاری لەدەستدانی دایکوباوکی و دەنگی ساتی مردنیان بەھۆی ئەوەوە ناخی نۆوڤڵ دەسوتێنێت و خەمێکی قووڵی خستۆتە دڵیەوە، بەڵام دەکرێ دەنگی کەسێک کە گرنگیت پێ دەداتە و کەچی ھەر نەشت بینیوە ئەو ئازارە سووک بکات. گابریێڵ لە کاتێکدا پیتزاکەشی ٤٠ دەقە دواکەوتبوو، لە حاڵی نۆوڤڵ پرسی کاتێ زانی توشی ڕوداوبووە بەبێ گوێدانە پیتزاکە. ئەو شتە سادەیە ژیانی نۆوڤڵی گۆڕی. گوێی نۆوڤڵ پێش چاوەکانی عاشقی گابریێڵ بوو، ڕەنگەکان بۆ ژیانە ڕەشوسپیەکەی گەرانەوە، ئەو نۆوڤڵەی کە دەیویست مێشە ھاروھاجەکە بگرێ گەڕایەوە!\nچیرۆکەکەی تر کە لە فیلمەکەدایە چیرۆکی دەستە بڕاوەکەی نۆوڤلە، کە ھەر لەسەرەتاوە لەگەڵ چیرۆکەکە دەڕوات. دەستەکەش وەکو نۆوڤڵ ھەوڵی دۆزینەوەی جەستە ونبووەکەی دەدا. ئەو ونبووەی بە دۆزینەوەی ئاسودە دەبوو.\nدەکرێ ئاماژە بێ بۆ ئەو شتانەی لەدەستچوون و ناگەڕێنەوە. ھەروەک چۆن دەستە بڕاوەكە نەیتوانی بلکێتەوە بە جەستەی نۆوڤڵەوە، ئاواش ناتوانین ئەو ئازیزانە بھێنینەوە کە مەرگ لێی بردوین، ناتوانین بە ئاسانی ئەو خەونانە بھێنینەوە کە دەستمان لێ ھەڵگرتوون. بەڵام دەتوانین کەسێک بدۆزینەوە لە بەردەوامبوونی ژیان ھانمانبدات و شتی سەرشێتانە بکەین. وەکو چۆن نۆوڤڵ لە کۆتاییدا بازێکی ترسناکی بۆ ئەوبەری بیناکەدا.دەشکرێ ھەر ئەو دەستە بە مانای ھەلی تربێت بۆ گەڕان و ئەزموونی زیاتر. ئەو دەستەی لە جەستەی نۆوڤڵ ڕزگاری بوو شتی تری چەشت تا ببێتە دەستێکی بەھێز و ژیانێکی قورس بژی. وەکو چۆن کۆترێکی کوشت تا ڕزگاری ببێ و گڕی لە جرج بەردا و فڕی. \nئەم ئەنیمەیشنە سەلمێنەری ئەوەیە کە بۆ دروستکردنی فیلمێکی باش نە بە درێژی ماوەکەیەتی، نە بودجەیەکی زەخم و ھاتوھاواری زۆر بۆی. ئەنیمەیشنی و شێوازی دروستکردنی فیلمەکە لە ھەر ئەنیمەیشنێک دیوتانە جیاوازە. بەجۆرێک داھێنانی تێداکراوە کە وات لێدەکات ھەندێکات لە دەستەکە دەترسیت و ھەنێکات دڵت بۆی ژاندەکات! بەڵێ، لەڕێی تاقە دەستێکی ئاساییەوە دەرھێنەر یاری بەھەستی بینەر دەکات و ھەستەکانی دەستەکەی بۆ دەگوازێتەوە! چیرۆکی ئەمەیان لەو جۆرە دووبارانە نەبوو کە ھەر دەبێت کۆتاییەکی خۆش و چیرۆکێکی سواوی ھەبێت وەکو ئەوانەی دیزنی و پیکسار. جوانی میوزیکی فیلمەکەش لەولاوە بوەستێ!"
  },
  {
    "id": 413,
    "p": 413,
    "idPoster": "https://lh3.googleusercontent.com/2WCF5gv4LyUIoke1Ya1H2bFHV8hT-KtjUiIsaNBwuhq2_GxvOoImitE3B7q9KlPglZfAs-T32BSDA7G4O2SugfPLBpmwRaOr5cFg6lu7aVXWFYhRep2xo70dlIFmbinJ6TiPMPC3Ng=w2400",
    "typeFilm": "film",
    "memberNameEnglish": "bynay-sabar",
    "title": "The Age of Innocence (1993)",
    "photo": "Theageofinnocence.jpg",
    "writingN": "بینایی سەبار",
    "nameF": "ســەردەمــی بێتاوانی (١٩٩٣)",
    "description": "\n تووندوتیژترین فیلمی مارتن سکۆرسیزی.\nفیــلـمی The Age of Innocence فیلـمێـکی قــەدرنەگـیراوی مارتن سکۆرسـیزییە و لــە ژانـەری درامی و ڕۆمانـسییە. چـیـرۆکەکەی باس لـە سـەدەی نــۆزدە و کـارەکـتـەری سـەرەکی نــیـولانـد ئـارچـەر دەکات (دانیەڵ دەی لـویـس ڕۆڵەکەی دەبینێ) کە لە نــێوەنــدی ئەو کــچــەی بــۆیـــان هەڵبژاردوە  و هــەستی بــۆی نیـیە (مــەی وێــلاند) لــەگـەڵ ئــەوەی خــۆی خۆشیدەوێـت (ئێلێن ئۆلـێنسکا)ـدا ماوەتـەوە و ھەڵـبژاردنی ھـیچیـانی بەدەست نـییە بــۆچـی؟ کـــۆمەڵــگــە. گــەورەیی فیــلمەکـە لەپاڵ چـیـرۆکەکەی و دەرهـێـنان و ڕۆڵبـینـینـەکـەیدا، لـەوەشدا ڕەنـگدەداتەوە کـە ڕێــگەیەک بــۆ ئــێمەی بــینەر دەکـاتەوە بە بینینـی واقعی فیلمەکە بــیر لە واقـع و حاڵی خــۆمان بکەینەوە. مەحاڵە تـاکی کـورد هـەسـت بەو لێکچـوونـە گــەورەیەی دوو سەدە پــێش ئـێستای ئــەوان و ئـێسـتای خـۆمان نــەکـات کــاتێک کۆمەڵگە بە عادەت وکلتوری نـاڕەسـەن و بێــبنەما تـاکەکـانی بـەستوەتەوە.\nلێرەوە سپۆیڵی تێدایە.\nنیولاند ئامادەیە لەگەڵ مەی جوان و میھرەبان بەڵام لاواز و ساردوسڕ ھاوسەرگیری بکات چونکە چواردەورەکەی پێیان وایە شتە ڕاستەکەیە. تا ئەوکاتەی ئۆلێنسکا دەبینێت. ڕاستە جوانە بەڵام ئەوەی سەرنجی نیولاند ڕادەکێشێ تیایدا ئازاییتیەکەیەتی بۆ بەرگری کردن لە خۆی و بەھێزیەکەی کە دژی کۆمەڵگاکەی بوەستێتەوە. ئۆلێنسکا ھاوسەرگیری لەگەڵ پیاوێکی پۆڵەندی کرد کە نە لە پلەی خۆیدا نە لە وڵاتەکەی خۆیدا بوو کە بەلای خەڵکەوە ھەڵەیەکی گەورەبوو. دواتریش چونکە تووندوتیژی بەرامبەرکرد و سامانەکەی ھەموو لێبرد، لێی جیابوویەوە تا ڕزگاری بێت. کە ھەڵەیەکی کوشندەبوو لە دیدی کۆمەڵگەوە بەڵام ئەو کردی و لە سەرو ئەوەشەوە گەڕایەوە نیشتیمانەکەی منداڵی و لە کۆبونەوەکان ئامادە دەبوو و پێیوابوو دەگەڕێتەوە باوەشی سەلامەتی و دڵخۆشی و ئەوان ڕێزی بڕیارەکەی دەگرن و وەکو خێزان قبوڵی دەکەنەوە بەڵام وانەبوو!  چواردەورەکەی کە بە چاوێکی پیسەوە سەیری دەکەن چوونکە یاساکانی شکاندووە. ئەوەی تەنھا لە نیولاندی ئامۆزایدا دەدۆزێتەوە بۆیە ئاشقی بوو. تەنھا ئەو باشی کۆمەڵگە کۆنەکەی تێداماوە و ئاسودەیی پێدەبەخشێ.\nئارچەر نیولاندیش خاتوو ئۆلێنسکا وەکو ئەو ئازادییە بێســنوورە دەبینێت کە نەجـاتی دەدات لە کــۆت و بەندی ئەو کۆمەڵگا تەقلیدیە مێشک داخراوە تــا وەکـو ئـامـێرێـکی بێهەست و دووبـارەیـان لێهاتووە و تەنهـا بە ڕێــچکـە و ڕێـبەرێتی ئەوان دەڕۆن بەڕێوە نـەک بیـر و سەربەستی خــۆیان. بەشێــوەیەک ئـەگـەر بـاوەڕیـشیـان پـێی نەبێـت و بە بێسـودی بـزانـن، ناچار لـە تـرسـی ئابڕووچـون چاوی لێدادەخـەن.\nھەردووکیان ئاشقی یەکدین بەڵام ئۆلێنسکا ھانی نیولاند دەدات کە ھاوسەرگیری لەگەڵ مەی بکات چونکە بەڵێنی بەوداوە و دەستگیرانییەتی. تا دڵی نەشکێنێ و پەیوەندیەکەیان بەرزبنرخێنێ و باشبێت لەگەڵ مەی بەپێچەوانەی کۆمەڵگا پیاوسالاکەیان کە ھەمیشە ئافرەت پلەدووە و ناکرێ ئازادبێت لە ھیچ ڕوویەکەوە بە تایبەت ھاوسەرگیری.\nمەی:\nنیوەلاند مەی وەکو کچێکی پاک و چاک دەبینێت و خۆیشی وەکو فێڵبازەکە کە پێی وایە ئەوی ھەڵخەڵەتاندووە و بە نھێنی ھەموو شتێکی کردووە. بەڵام کە فیلمەکە زیاتر دەروات، دەبینین مەی دەگۆڕێت بۆ کەسێکی تووندتر و نیولاندیش زیاتر ھەست دەکات کە بەندکراوی ئەوە وەک لە ھاوسەر. ئەمەش ئەو کاتە بە تایبەت دەرەکەوێ کە مەی بە نیولاند دەڵێ دووگیانە و دەریدەخات کە تەواوی کاتەکە بە نێوان ئەوانی زانیوە! دوو ھەفتە پێش ئەوەش بە ئۆلێنسکای وتوە کە دووگیانە و دڵنیاش نەبووە. درۆی لەگەڵ ئۆلێنسکا کردووە تا بڕوات و دووریان بخاتەوە لە یەک. نیولاند و ئۆلێنسکا لەبەر مەی و پاکێتیەکەی پێکەوە نەبوون تا دڵی نەشکێنن و تا ئازاری نەدەن. بەڵام دەرکەوت لەژێر ئەو ڕووخسارە بەریئەدا ئاگاداری ھەمووشت بووە.. ئێستاش ئارچەر بۆ ھەمیشە گیرۆدەی ھاوسەرگیرییەکی بێ خۆشەویستی دەبێ و ناتوانێ ھەرگیز جێی بھێڵێت چونکە دووگیانە.\nلە کۆتایی فیلمەکە ئارچەر بە پیری دەبینین لەبەردەم ماڵی ئۆلێنسکادا، دوای ئەوەی مەی مردووە و کۆمەڵگاکەشی وەک جاران نەماوە، تاکە دوو شت کە ڕێگری دەکرد لە پێگەشتنیان بەڵام لەجێی ئەوەی بچێتە لای و خۆشەویستیەکەیان نوێ بکەنەوە، ھەڵدەسێ و دەڕوات، بۆچی؟چونکە خەیاڵی ڕابردوی بەسەر واقیعی ئێستادا ھەڵبژارد. خەیاڵی بوونی ئۆلێنسکا و ژیانی ھاوسەرگیرییان ئەگەر بیانکردایە و بوونی ئەو کۆمەڵگایە بە کۆمەڵێکی باش. پرسیارەکە ئەوە نییە \"ئایا ئارچەر ئۆلێنسکا یان مەی ھەڵدەبژێرێت؟\" بەڵکو \"ئارچەر ئۆلێنسکا ھەڵدەبژێرێت یان خەیاڵی بوونی ئۆلێنسکا؟\". ئارچەر ئەو خەیاڵ و خەونە ھەڵدەبژێرێ کە لە ڕابردوو ھەیبوو بە ئۆلێنسکاوە بەسەر لەدەستدانی ئەو خەیاڵە و گەشتن بە ئۆلێنسکا لە کۆتاییدا.تـراژیدیــای فیـلمەکـە لەوەدایـە هیــچ لـە کــارەکتەرەکـان ئـەو ڕاسـتیە تـاڵـەی خـۆیـان پـێ ناگـۆڕدرێت و مــل بۆ ئــارەزووی کــۆمەڵ شـل دەکەن کە دوای چەند دەیەیـەکی کورت نامـێنێ و ئەو عـاداتانە ھەر کاریـان پێ ناکرێ و لەبیـردەکرێن، بـەڵام لەو مـاوەیەدا دڵی دوو ئاشقی لەیەک دوورخستەوە و چەندەھای تـریش بەھەمان دەرد چوون. دڵ و خەون و ناخی ئارچەری گەنجیان پارچەپارچەکرد.. بەبێ نیشاندانی خوێن و چەک، تـووندووتیژیـمان نیشـاندرا.\nئــەم فــیلـمە لـە باشـتریـن و جوانتـریـن فـیلمەکانی سـکۆرسـەیزیە لــەلام و هـەمیشە لـە لـیستـی پـێـشـنـیارەکانمـە. ئـەمـەی نـوسـیم تـەنهـا یـەک لایـەنی وێــنـە گــەورەکـەیــە و زیاتر ھەڵدەگرێ. دەی ئێوەش لـە خـۆتـان بپـرسـن، ئـێـوە لـەجـێی کـارەکـتەرەکــان بـن هـەڵوێـستـتان چی دەبـێـت؟ لـە بڕیـارێکی گـرنگی وەکو هـاوسەرگیری یـان هـەرشتـێکی دی ڕێـگـەدەدەن کـۆمـەڵـگـە بـەرگـەکەتـان بـۆ بـدروێ یـان خـۆتان نەخـشەکێـشی ڕێگـای خـۆتـانن؟"
  },
  {
    "id": 414,
    "p": 414,
    "idPoster": "https://lh3.googleusercontent.com/JUGtnoEl3jg_a8cjiHaRQxFNhN7tPK6ZV5A4vhiohCHsF1gF40tWti4hAwbiMqdBDy9jHL-9kF-5CbYhA7XnlwBatpLRHMB9wRMslne2Vfx-pqQLr3io3-rANlC4OIQVMsHHv0kNEg=w2400",
    "typeFilm": "film",
    "memberNameEnglish": "bynay-sabar",
    "title": "WALL-E (2008)",
    "photo": "Wall-e.jpg",
    "writingN": "بینایی سەبار",
    "nameF": "واڵ-ئی (٢٠٠٨)",
    "description": "\n\"کــاتێک ڕۆبــۆتەکان لە مــرۆڤ بەســۆزتر دەبــن.\"\nدەبێت دانی پێدا بنێین هەندێک کات فیلمە ئەنیمەیشنەکان لە فیلمەکانی دی سەرکەوتووتر و کاریگەرتر دەردەچن، فیلمی واڵ-ئی نمونەی گەورەیی وێنەی جوڵاومان بۆ دەردەخات.ئەنیمەیشنێکی ساڵی 2008ـە و لە جۆری فانتازی و زانستی خەیاڵییە. پاڵێوراوی 6 خەڵاتی ئۆسکارە و براوەی باشترین فیلمی ئەنیمەیشنی ساڵی 2009 بوو.کامێراکە لە بۆشاییدا بەرەو شوێنێک دەڕوات کە ئاشنایە لامان و تۆزێکیش غەریبە. تا زیاتر دەچێتە پێشەوە دەبینین ئەو شتانەی لە ئاسمانەوە وەکو باڵاخانە دەردەکەوتن لە ڕاستیدا ھەڵچنراوی گەورەی خاشاکن. ھیچ شتێک ناجووڵێ و شوێنەکان بێدەنگن، تاکە شتانێکی زیندوو دەنگی گۆرانییەک و تەنێکی جوڵاوە کە بەناو خاشاکەکاندا دێت و دەچێت\nئەویش کارەکتەری سەرەکی فیلمەکەیە و ناوی WALL-E یە کە ڕۆبۆتێکی دروستکراوە و ئەرکی لەناوبردنی ئەو خاشاکەیە کە لە سەدەی ٢٢ لە داھاتوودا، پێش حەوسەدساڵ مرۆڤ جێی ھێشتووە و ناچار بووە زەوی جێبھێڵێت چوونکە بە کەڵکی ژیان نەماوە. بۆمان دەردەکەوێ کە پێشتر چەندین ڕۆبۆتی تری وەکو واڵ-ئی دانراون تا ھەسارەکە پاکبکەنەوە بەڵام تەنھا  واڵ-ئییەکەی ئێمە ماوەتەوە. ئەو بە درێژایی ڕۆژەکە وەکو پیشەی ھەمیشەیی حەوسەدساڵەی خاشاکەکان کەپس دەکات و چەند خوویەک و کەسایەتی بۆخۆی دروست کردووە. حەزی لە میوزیکە و شتی تایبەت بە خۆی کۆ دەکاتەوە وەکو گڵۆپ و مراوی پلاستیک و دەیەوێت بزانێت چین. تەنانەت شەوانیش سەما دەکات و ھاوڕێیەکی زیندووشی ھەیە کە سیسرکێکە. ئەمانە ھەمووی ڕۆتینن بۆ واڵ-ئی تا (ئیڤ) دەرکەوت و ئەوەی گۆڕی. دواتر نیشانمان دەدرێ کە ئەو ڕۆبۆتانەی تەنھا لە ئاسن دروستکراون زیاتر خەمی یەک دەخۆن و سۆز بۆیەکدی دەردەبڕن تا مرۆڤەکان. کە کاتێک یەکێکیان دەکەوێت ئەوانی دی بەدەمییەوە ناچن و و تەواوی ھەستەکانتان لە ژێر تەکنەلۆجیادا کۆنترۆڵکراوە. \n واڵ ئی ئێستا و داهاتووە تاریکەکەی خۆمان نیشاندەدات. چیرۆکەکەی ڕەخنە لە ژیانی ئێستای مرۆڤ دەگرێ. کاتێک مشەخۆری زیادەبێت و کشتوکاڵ کەمدەبێتەوە و ئاوەکان پیس دەکرێن و خۆڵوخاشاکی مرۆڤ بێباکانە زەوی پیسدەکات. لۆمەی مرۆڤ دەکات کە لەجێی پارێزگاری کردن لێی، تاکە شوێنی مانەوەمان لەناودەبات و جێی دەھێڵێ بەو جۆرەبێت. مرۆڤ لەسەر ڕووی کەشتیەکە ڕۆحلەبەرێکی بێ ئەقڵی جێگەگرن و هیچی دی. شەو و ڕۆژ لەسەر کورسی فڕیو بەبێ قاچیان دێن و دەچن، لەبەردەم شاشەکان قسە لەگەڵ یەکدەکەن و خواردنەکانیان لە کوپدا بە قەسەب دەخۆن وەکو منداڵ کە شیر و شەربەتی پێدەدرێ لە لایەن ڕۆبۆتەکانەوە. ئەمە وەکو ئاماژەیەک بۆ لەدەستدانی ژیریان و تەممەڵی و نا بەرپرسیارێتیان وەکو منداڵێکی ساوا. فیلمەکە ئاماژەی بۆ لەناوچونی پەیوەندیە کۆمەڵایەتیەکان و سۆزی نێوان مرۆڤەکانی تێدایە، کاتێک کەسێک لەسەر کورسیەکەی دەکەوێتە و خوارەوە و داوای هاوکاری دەکات بەڵام کەس بەدەمیەوە ناچێت واڵ ئی نەبێت، ئەمە کارەساتی ڕاستیە، کاتێک ڕۆبۆتێکی بێ ڕۆحی لە ئاسن دروستکراو خۆشەویستی زیاتر دەبێت وەک لە مرۆڤێکی بەهەست.\nپەیامێکی تری واڵی-ئی جەخت کردنەوەیە لە ڕوبەڕوبوونەوەی کومەڵگە کە دەیەوێت کۆپی دەقاودەقمان لێ دروستبکات و خۆمان لەژێر پەستانی کومەڵگەییدا نەفەوتێنین و بەهرەی تایبەتیمان بدۆزینەوە و پەرەی پێبدەین. ئازادبوونە لە کەڵەکەکردن و بەستنەوەی خووەکانمان بە یەک شتی دیاری کراو بۆ ھەتا ھەتایە و گەڕانە بۆ تاقیکردنەوەی شتی جیاواز وەکو واڵ-ئی کە بە ھۆی ئیڤەوە خۆی خستە مەترسی و زەوی جێھێشت و (مۆ)ــش کە لەوە دەرچوو کە بەردەوام شت پاکبکاتەوە چوونکە پێی وتراوە، بەڵکوو بەردەوام چوو چونکە حەزی لێی بوو. بۆیە مەھێڵە ھەرگیز پێت بوترێ دەبێ چی بکەیت و نەکەیت، خۆت مەبەستی خۆت و بوونت بدۆزەوە.\nواڵ-ئی دوو جۆر دەردەبڕدرێت، وەکو سکاڵانامەیەک دژی مرۆڤایەتی بۆ شێواندنی زەوی و ئەو ژینگەی سەرچاوەی ژیانمان بۆ دابین دەکات. وەکو ئاگادارکردنەوەیەکیش لە لەدەستدانی هەست و سۆزی مرۆڤەکان ئەگەر بەم ئیهمالی و بێ خەمییە بڕۆن بەڕێوە. بەڕای من فیلمێکی تراژیدیە لە خۆیدا. ئێمە ئەو داھاتووە ھەست پێدەکەین، دەزانین ڕۆژێک دێت ئەگەر بەو جۆرەش نەبێ بە جۆرێکی تر ھێندە تەکنەلۆجیا ژیانمان بەڕێوە دەبات کە چی تر بێگانە دەبین بە یەکتر و ھەستەکانمان تێدا نامێنێت. کەچی ھێشتر شتێکی وایش ناکەین تا دووربین لەوە. ھەوڵەکانمان زیاتر بەرەو خراپترکردنە نەک باشتربوون!"
  },
  {
    "id": 415,
    "p": 415,
    "idPoster": "https://lh3.googleusercontent.com/9dNGUj9cS_Qmb-MtSjJfe2PaBcp386e2otR4C3iUXEXB83TXnDwBmJAuS9gY-kqPL62fHZ_nQZ35cxGtfdH8IFmjhQhXknLu_TBsdTHusq9zt-q6kGe6onP6xwWU_PPaJXeJ1XZ3bg=w2400",
    "typeFilm": "film",
    "memberNameEnglish": "bynay-sabar",
    "title": "Us (2019)",
    "photo": "2",
    "writingN": "بینایی سەبار",
    "nameF": "ئێمە (٢٠١٩)",
    "description": "\nشــیکردنــەوەی فــیلـمی (ئێمە)\n(سپۆیڵی فیلمەکەی تێدایە)\nفیلمی Us دووەم شــاکاری ترسناک و ئاڵۆزی دەرھێنەر جۆردن پییڵ'ـە و لە مانگی ئازاری 2019 پەخشکرا. ڕەخنەگران بەدڵیانبوو و لە پێگەکان ھەلسەنگاندنی باشی بۆ کرا. ئەوەی فیلمەکەی، لە پاڵ دەرھێنانە ناوازەکەیدا، نایابــترکردووە ھـێماگەریـیە ئاڵۆز و ئاماژە شــاراوەکانـیـەتی. بیــنەر لە کاتی سەیرکردنی Us، وەکو ھەموو فیلمێکی ترسناکی تر چاوەڕێی چەن دیمەن و کارەکتەری تۆقێنەر یان قێزەون و بەرزبونەوەی لێدانی دڵـی بە میوزیکی ڕاچڵەکێنەر دەکات، بەڵام لێرە دووبارە جۆردن پییڵ ژانەری ترسناک بەجۆرێکی جیاواز دەخاتە بەرچاومان.\nلەجێی بەکارھێنانی ژانەری تــــرسـناک بۆ خــورپەھێنان لە دڵی بینەر و دروستکردنی چیرۆک و کارەکتەری دووبارە، خودی تـــرس لە گۆڕینی دەروونی مرۆڤ و گەیاندنی پەیامێکی گرنگ بە بینەر بەکارھێناوە. جا بۆیە لەوەیە توشی نائومێدی بوبیت ئەگەر ترست لە Us چاوەڕێکردبێت و وەکو فیلمە ترسناکەکانی تر نەیترساندبیت.\nچیرۆکی فیلمەکە باسی ئادێڵاید ویڵسن دەکات کە، سەرەڕای ترسی لە ڕودانی شتێکی خراپ، بە زۆری ھاوسەر و کوڕ و کچەکەی دەگەڕێتەوە بۆ ئەو نیشتیمانەی لێی گەورەبووە. لەوێ، ترسەکەی ئادێڵاید دەبێتە ڕاستی و  چوار کەسی کتومت ھاوشـــێوەی خۆیان ھێرشدەکەنە سەریان.\nفیلمەکە چەندین لێکدانەوەی ھەڵدەگرێ و ھەر وردەکارییەک مانایەکی لە پشتەوەیە. خودی دەرھێنەری لە دیمانەیەکدا وتی:\"فیلمەکە دەربارەی \"ئەمریکا\"یە. ئێمە لە کاتێکدا دەژین کە ترسی ھاتنی داگیرکەرێکی نادیارمان ھەیە کە پێمان وایە دێت و دەمانکووژێت و پیشەکانمان دەبات یان کەسێک کە لە ھەڵبژاردنەکان دەنگمان پێنەداوە ژیانمان لێ تاڵ دەکات. دەمەویست بە فیلمەکە ئەوە نیشانبدەم کە لەوەیە ئەو دڕندەیی خۆمان لێی دەترسین، ھەر دەموچاوی خۆمانی ھەبێ، لەوەیە شەڕەنگێزەکە ھەر خۆمان بین.\" \nئێمەی مرۆڤ ھەمیشە شتێک ھەیە لێی بترسین، کە بێت و خۆشیەکانی ژیانمان لێ تێکبدات. ساتەری نوسەری فەڕەنسی لەیەکێک لە شانۆییە بەناوبانگەکانیدا وتویەتی: \"خەڵکانی تر دۆزەخـن.\" وتەکەی ئاماژەیە بۆ ئەوەی کـــە دۆزخـــی ڕاسـتەقینە ئەوەیە کە کەسانی تر بەھۆی کردارەکانیان لە ژیانمان دەیخولقێنــن لە ناویدا ئەشکەنجەمان دەدەن، نەک ئەوە دۆزەخە ئاگرینەی ھەموو لێی تێگەیشتوین. پێچــەوانەی ئەم وتەیەی ساتەر لە فیلمی Usـــدا بە ڕوونی خراوەتەوە ڕوو، کە \"دۆزەخــی ئــێمـە، خودی خۆمانــیــن نەک خەڵکی تر.\"\nلە فیلمەکە جلسوورەکان کەسانی ھاوشێوەی کەسایەتیە سەرەکیەکانن، کە لەژێر زەوی و لە تونێلی گەورەدا لەلایەن حوکمەتەوە دروستکراون، بەڵام نەیانتوانیوە ڕۆحیان بۆ دروست بکەن، بۆیە لەجێی ئەوە دەبوو ڕۆحی مرۆڤەکانی سەرەوە  بێنن و بەشی بکەن لەگەڵ ئەوانەی دروستیان کردوون. ئەمەش وای کردووە کۆپیەکان لاسایی ئەوانەی سەرەوەی زەوی بکەنەوە لە ژیانی ڕۆژانەیان. دواتر بە تەواوی پشتگوێخراون. ئەمە ئاماژەیە بۆ ئەوەی نەک ھەر لە ئەمریکا، بەڵکو لە ھەموو سوچێکی جیھان مرۆڤانێک کە ھەمان پێداویستی مرۆڤی تریان ھەیە بەڵام پلەدوون و بە ھەژاری ماونەتەوە کە لەوەیە تەنانەت توانای دابینکردنی خۆراکی باش و بیمەی تەندروستیشیان نەبێ (لە فیلمەکە مێردی ڕێد چاویلکەکانی مێردی ئادێلاد بۆخۆی ھەڵدەگرێ چونکە بینی کزبووە و  توانای بەدەستھێنانی چاویلکەی نەبووە یان ڕێد کە گۆشتی کەروێشکی خاوی خواردووە یان تەنانەت کە خودی خۆی منداڵەکەی ھێناوەتە دنیاوە بێ ھاوکاری ھیچ کەس) کەچی کەسانی تر لەسەریانەوە بەبێ ئاگایی لەوان ژیانێکی خۆش بەڕێدەکەن.( وەکو چۆن ئادێلاد فێری سەما و وێنە کێشان بوو و خۆشەویستی ژیانی دۆزیەوە و خێزانی پێکھێنا و ژیانێکی پڕ بەرھەمی لە گەشت و خواردنی خۆش و دۆزینەوەی ھاوڕێ بەسەربرد).\nکۆتایی فیلمەکە:\nلە کۆتایی فیلمەکە کوڕەکەی ئادێلاد بەشێوەیەکی سەیری سەیری دایکی دەکات وەکو ئەوەی نەیناسێتەوە. دواتر لە فلاشباکێکدا بۆمان دەردەکەوێ کە تەواوی کاتەکە ئادێلاد لە راستیدا کۆپییە ھاوشێوەکە بووە. کە ئادێلادی ڕاستی بە مناڵی چووە ھۆڵی ئاوێنەکان و ئەو کۆپیەی خۆیی بینی، کۆپییەکە قوڕگی بە توندی گرت (کە دواتر بوە ھۆی تێکچوونی دەنگی) و لە ژێر زەویەکە بەستیەوە و خۆی خستە جێگەی لە سەرەوەی زەوی. ھەر ئەوەش وای لە دایکوباوکی کرد بیبەنە لای دکتۆری دەروونی تا بزانن بۆچی گۆڕاوە و بووە بە کچێکی بێدەنگی شێواو. بەڵام دواتر خۆی لەگەڵیان گونجاند و بوە یەکێ لەوان.ئەمە ئاماژەیە بۆ ئەوەی تەنانەت کۆپیکراوەکانیش دەتوانن ژیانێکی ئاسایی بژین و تەنانەت ڕۆحی خۆشیان ھەبێ و لاسایی ڕاستیەکان نەکەنەوە ئەگەر ھەلیان پێ بدرێت. لە سەرەتا تا کۆتایی فیلمەکە بۆنەیەک نیشان دەدرێت کە ھەزاران کەس دەستی یەکیان گرتووە. ئەوە کامپەینێک بوو کە لە ساڵی ١٩٨٦ (ھەمان ئەو ساڵەی ئادێلاد کۆپیەکەی بینی) نزیکەی ٦ ملیۆن و نیو ئەمریکی لە سەرتاسەری ئەمریکا دەستی یەکیان گرت وەکو ئاماژەیەک بۆ بەرەنگاربوونەوەی برسێتی و پشتگیریکردنی کەسە بێلانەکان. ئەوە کۆتا شت بوو ئادێلادی ڕاستی پێش گرتنەکەی بینی، بۆیە کە ئەویان کرد بە سەرۆکی خۆیان (چونکە تەنھا ئەو قسەی دەکرد لەنێوانیان) و ئەویشی لەژێر کاریگەری ئەو کامپەینە ھانیدان لەژێر تونێلەکانەوە بێنە دەرەوە دژی ھاوشێوەکانیان بجەنگەن تا ژیانێکی خۆشیان ھەبێت وەکو ئەوان.\nپەیامی پشتی فیلمەکە:\n‏Us باسی ئەو خودەی ناوەوەی \"ئێمـــە\"یە:\nفیلمی \"ئێمە\" باس لە سروشتە دوودیویەکەی مرۆڤ دەکات (بە چەند سیمبولێک لە فیلمرکەش نیشاندراوە وەکو مەقەستەکان). ئەو دیوەی کە باشە و نیشانی خەڵکی دەدات و ئاسودەیە پێی، و ئەو دیوە شاراوەیەش کە ھەموو دەترسین پیشانیدەین و ناچار تونـــد کپی دەکەینەوە و فڕێی دەدەینە شوێنێکی ناخمان تا نە خۆمان نە کەسی دی ڕوبەڕوی نەبێتەوە. بەڵام چـــی ئەگەر ڕۆژێ، لە ساتێک کە ھەر بیریشت بۆی نەچێت، لەوپەڕی دڵخۆشی و ئاسودەییتدا، ئەو دیوە ڕەشەت وەکو دوژمنێکی قینلەدڵ سەرھەڵبدات و دنیات لــێبکاتە دۆزەخ لە پای ئەو ھەموو کاتەی کپــتکردوە؟ لە فیلمەکەدا، ھاوشێوەکان ڕەنگدانەوەی ئەو لایەنی ترس و خەم و حەزانەیە کە کارەکتەرە ڕاستیەکان لە ناوەوەیان شاردویانەتەوە و لە کۆتاییدا بڕیاریانداوە ئتر دەنگ ھەڵبڕن و خۆیان خاوەنشکۆ بن. تۆیش بیر بکەوە، ئەگەر ڕۆژێک لەوپەڕی شەقامێک، خودەکەی ترت لێت ڕاستببێتەوە و داوای مافی بکات تۆ چی دەکەیت؟ ئامادەی ڕوبەڕوی ببیتەوە و لەنـاویبەریت؟ یان دەوەستیت و چانسێک بەویش دەدەیت ئیدی ئەو پیشانی خەڵکی بدەیت نەک ھەر باشیەکانت و دیوە ئاسوودەکەت. \nببینن ئێمە ھەرگیز لە ئاوێنە تێر سەیری خۆمان ناکەین، ھێندە زۆر کە چاوەکان ئیدی لە دیتنی ڕوخسار دەرچێ و بچێتە ناخمانەوە. ئاخر دەکرێ ئەگەر ھێندە ڕۆبچینە ناوەوە، ئەو کەسە نەناسینەوە کە لەوێوە سەیرمان دەکاتەوە! ترسی ئێمە لەو سێبەرە تاریکەیە کە خۆی مەلاسداوە بۆ ھەر ھەلێک تا تۆڵەبکاتەوە."
  },
  {
    "id": 416,
    "p": 416,
    "idPoster": "https://lh3.googleusercontent.com/iAgxgQsZWElsQA6NEtrcAEW1GM4b_QOuo9rZhvzajIXWb0Gvbf62aSe7RY5CkS7cy5VWeSybNUuTsT4MrDBKbWefeYAr-Bhg8TjP0IOZjXW9gugeiiSZLigYflVYH9y-QnwhIAdv6Q=w2400",
    "typeFilm": "film",
    "memberNameEnglish": "bynay-sabar",
    "title": "Oldboy (2003)",
    "photo": "Oldboy.jpg",
    "writingN": "بینایی سەبار",
    "nameF": "ئۆڵدبۆی (٢٠٠٣)",
    "description": "\nباسێک لە فیلمی (ئۆڵدبۆی):\nزمانت بگری سەرت سەلامەتە!\nپانزە ساڵی رێک بە بەندکراوی و بەبێ ھۆکارێکی ئاشکرا لە چوار دیواردا، لەگەڵ یەک تەلەفزیۆن و ئەو وێنەی لەسەری نوسراوە \"پێبکەنە ھەموو جیھان لەگەڵت پێدەکەنێت. بگری و ئیتر بەتەنھا دەگریت.\" کۆمەڵە ھۆکارێکی باشن تا بەسەر ھەرکەس ھات وای لێبکات ھەوای ڕزگاربوون و تۆڵەسەندەنەوە لە مێشکی بدات.\nئۆ دایسو پیاوێکی دایم سەرخۆشی سەربەکێشەیە و زۆرکات لەلایەن پۆلیسەوە لەبەر لاسارییەکانی دەستگیردەکرێ. نە باوکێکی باشە بۆ تاقە کچەکەی و نە ھاوسەرێکی دڵسۆزە. لە شەوێکی باراناویدا و لەپڕ دەڕفێندرێ و بۆ ماوەی پانزە ساڵ لە ژورێکدا بە تەنھا و بێ زانینی ھۆکارەکەی زیندانی دەکرێ.\nلێرە بەدوا باسی ڕوداوە گەورەکانی ناوی و شیرکردنەوەیان دەکەم بۆیە سپۆیڵی تێدایە و سەیری فیلمەکەت نەکردبێ تـــــکـــــایـــە سەیری بکە ئینجا بیخوێنەوە:\nھۆکاری زیندانیکردنی ئۆ دایسو:\nئۆ دایسو زبۆی دەرکەوێت ئەو پیاوەی زیندانی کردووە ناوی لی ووجین'ـە. لە منداڵیدا ئاشقی خوشکەکەی خۆی بووە. کاتێک ئۆ دایسو بەمەی زانیووە، بە تەواوی قوتابخانەکە بڵاوکردۆتەوە. کچەکە دوگیان دەبێ و ناچاردەبێ لەبەر قسە و قسەلۆک خۆی بکوژێت «لە فیلمەکە لە دیمەنێکدا لی ووجین پیشاندەدات دەستی خوشکەکەی لەسەر پردێک گرتووە بۆ ئەوەی نەکەوێتە خوارەوە» دوای ئەوە ووجین لۆمەی دایسو دەکات بۆ خۆکوژی خوشکەکەی و دوای چەندساڵێک دایسوو زیندانی دەکات تا تۆڵەی لێبکاتەوە.\nتۆڵەسەندنەوەکەی لی ووجین:\nتەنھا بە زیندانی نەوەستا، لە کاتێکدا ئۆ دایسوی زیندانی کردبوو، ووجین ژنەکەی کوشت، کچە تاقانەکەی  بۆ پانزەساڵ لەژێر دەستی خێزانێک گەورەکرد.دواتر بە خەواندنی موگناتیسی وای لێکردن ئاشقی یەک ببن بێ ئەوەی یەک بناسنەوە تا تۆڵەکەی بەھێزتر بکات. وەکو چۆن ئەو ئاشقی خوشکەکەی بوو، ئاواش ویستی دایسو بێ ئاگاداری خۆی ئاشقی کچەکەی ببێت و ئەو ھەستە تاقیبکاتەوە کە ئاشقی کەسێک بێت کە نابێت ببێ.\nکۆتایی فیلمەکە:\nکچەکەی دایسو تا کۆتایی نەیزانی کە ئاشقی باوکی بووە، چونکە دایسو دوای ئەوەی ڕاستیەکەی زانی، زمانی خۆی بڕی لەبری ئەو ھەڵەیەی چەندین ساڵ پێش کردبووی و پاڕایەوە تا ھیچ بە کچەکەی نەڵێت. ووجین خۆی کوشت چونکە ئیدی تۆڵەی خۆی سەندەوە و ھیج نەما بۆی بژی. لە کۆتا دیمەندا دایسو دەبینین لەگەڵ ھەمان ژن کە خەواندنی موگناتیسی بۆ خۆی و کچەکەی کردبوو پێشتر، تا داوای لێبکات بێرەوەری بسڕێتەوە و ئەو نھێنییە لەبیرکات کە ئەوکەسەی خۆشیدەوێ کچییەتی و بەردەوام بن لە پەیوەندیەکەیان. خەولێخەرەکە پێی دەڵێ تۆ دەبیت بە دوو بەشەوە، بەشێکت ئۆ دایسو'ە کە نھێنیەکە نازانیت، بەشێکیشت \"دڕندەکەیە'' کە نھێنییەکە دەزانێت.. دڕندەکە ئاوڕدەداتەوە و دەڕوات، لەگەڵ ھەر ھەنگاوێکی یەک ساڵ پیردەبێت و کە بوو بە ٧٠ ساڵ، دەمرێت. کاتێک دایسو خەبەری دەبێتەوە لەناو بەفرەکەدا کەوتووە، گریمانەیەک ئەوەیە کە بەشی دڕندەکە مردووە و ئەو بەشەی ماوەتەوە کە ھیچی لەیادنەماوە لەسەر ئەوەی ڕویدا. می دوو و دایسو باوەش دەکەن بەیەکدا و دەموچاووی دایسو ھەم دەگری و ھەم پێدەکەنێ، تا وا لە بینەر بکات دڵنیا نەبێ کە لە خۆشیدا پێدەکەنێ و ھەمووشتی بیرچۆتەوە، یان لە خەفەتدا دەگری کە ھێشتا بیری ماوە."
  },
  {
    "id": 417,
    "p": 417,
    "idPoster": "https://lh3.googleusercontent.com/xSH2xAqmukayQF4ZbDfP9pvHEgQdprFYK413hp-v0hSQXMuiojhRKMyxiX2jISQ1td9DWV4xNglMqDrC6u9ZT5bphY_I_a4xSiKGtMLpC-itm2VrXIjiTcjeKiQ8YFGsLFIS8fDb_g=w2400",
    "typeFilm": "film",
    "memberNameEnglish": "bynay-sabar",
    "title": "‏Three colors: Blue (1993)",
    "photo": "Threecolorsblue.jpg",
    "writingN": "بینایی سەبار",
    "nameF": "سێ ڕەنگ: شین (١٩٩٣)",
    "description": "\nسپۆیڵی تێدایە.\n\"ناتوانیت بە شاردنەوەی برینێک، چارەسەری بکەیت.\"\nفیلمی شین یەکەم بەشی \"ســێــیـنـەی ڕەنگ\"ــی دەرهێنەری پۆڵەندی کیشلۆڤسکیە. ناوازەیەکی درامی لە چارەسەرکردنی ئازار و ڕەنگکراو بەو ڕەنگە شینەی سیمبولی خەمۆکی و دڵتەنگیە و ڕێی بۆ هیچ ڕەنگێکی تر نەهێشتۆتەوە دەربکەوێت.\nیەکەم دیمەن پێکدادانی ئۆتۆمبێلێکە، کە دەرھێنەر لەجێی نیشاندانی خودی پێکدادانەکە، کاردانەوەی کەسایەتی لاوەکی بۆ ڕووداوەکە نیشاندەدات و بەمەش ھەر لە سەرەتاوە ئاشکرای دەکات کە فیلمەکە ھێندەی لەسەر کارەدانەوەیە بەرامبەر تراجیدیەکان، ھێندە دەربارەی تراجیدیەکە خۆی نییە.کاتێک جولی کارەکتەری سەرەکیمان لە ڕووداوێکی هاتووچۆدا پاتریسی هاوسەرە میوزیکژەنەکەی و منداڵەکەی لەدەستدەدات، سەرسوڕماو و بێدەنگ داماوە لەبەردەم کۆستەکەیدا ھەوڵی خۆکوشتن دەدات. دواتر لە توڕەیی و خەمی قووڵەکەیدا، پێکدادانەکە و ژیانی پێشویشی ڕق لێدەبێتەوە. بۆیە بڕیار دەدات لە ڕابردوو خۆی ڕزگار بکات و ژیانی سەربەخۆیی هەڵدەبژێرێ تا ئازارەکەی لەبیر بکات. ھەرچی شتێک لەناو دەبات کە دەیبەستێتەوە بە ڕابردووەوە؛ تەواوی کارە میوزیکی و کەلوپەلەکانی هاوسەرەکەی دەسوتێنێ، ماڵی چەند ساڵەی ژیانی دەفرۆشێت و لەگەڵ ئۆلیڤیەی کە عاشقی بوو دەخەوێت و دواتر جێی دەھێڵێ تا پشت لەوان و ڕوو لە دنیایەکی نوێ بکات. دەچێتە گەڕەکێکی هەژارنشین و چەند کەسایەتییەکی تر دەناسێت. ژەنیارێکی نای کە دەوڵەمەندان ڕادەکێشێ، لەشفرۆشێک کە کارەکەی دەکات چونکە بەدڵییەتی و بێ هیچ ویستێکی مادی، مێردی ناپاکی ژنێک کە دۆستی پشیلەیە، دایکە خەڵەفاوەکەی و خۆشەویستە دوگیانەکەی هاوسەرەکەشی. هەموو ئەو کەسانە هیچ لە جولی ناگۆرن و ئەویش هیچیان لێ ناگۆڕێت و کیشلۆفسکیش گرنگی بە قوڵبونەوەی کارەکتەرەکان و ئیشەکانیان نادات چونکە چیرۆکی جولیش بەشێکە لە چەندین چیرۆکی کەسانی دەوروبەرمان کە شایەنی گێڕانەوەن.\nلەنێوەندی دابڕانەکەیدا ڕابردوو دێتەوە سەر ڕێگەی. ئۆلیڤەیەی دەیدۆزێتەوە و ملوانەکەکەی بۆ دەگەڕێنرێتەوە و لە ھەمویشی ناخۆشتر بۆی دەردەکەوێت مێردەکەی ناپاکی لێ کردووە. جولی خۆی دەبینێتەوە کە لەجێی ئەوەی ڕابردوو لەبیر بکات وردە وردە خەریکە شوێنی دەکەوێتەوە. بۆی دەردەکەوێت کە باشترین ڕێگە بۆ بەردەوامبوون، قبوڵکردنی ڕابردووە نەک تێکشکاندنی. بۆیە بڕیار دەدات ئەو میوزیکە تەواو بکات کە مێردەکەی بە ناتەواوی جێی ھێشتبوو و ماڵەکەشی ببەخشێ بە خۆشەویستی مێردەکەی و لەگەڵ ئۆلیڤیەی بژی.\nشین ئاسمانە، گەورە و فراوان و بەتاڵ. شین دەریایە، قووڵ و بێـبن. ئەوە باشترین دەربڕینە بۆ ئازارچەشتنەکەی جولی. لەدەستدانی ئازیزان و بێدەسەڵاتی لە گۆرینی چارەنوس دیق بە مرۆڤ دەکەن. جولی دوای چەندین هەوڵدان بۆ لەبیرکردنی ڕابردوو دیسان هەموو شتەکان بەجۆرێک دەچنەوە سەر برینەکەی و دەیکولێننەوە. لە کۆتاھەمین دیمەن، جولی دەگری. لە کۆتاییدا جولی بۆ لەدەستدانەکەی شیوەن دەکات لەبری ئەوەی خۆی لێ لابدات و لێی ھەلبێت.\nمەرج نییە هەمیشە ڕابردووە ناخۆشەکان خراپ بن و لێی ڕابکەین، هەندێکجار لەباوەشگرتن و تێگەیشتن لێیان هەڵبژاردە باشەکەیە.١ لێدوان"
  },
  {
    "id": 418,
    "p": 418,
    "idPoster": "https://lh3.googleusercontent.com/Q4tVdNwvtkyhqKcEHRqSSYs9_7t27FWVdgwJ7Xaxv6TIWjdMIyxgH-q1LDvDv3UH9eKLfRnrh1kMJEN9xAtp3QnWyIlo7pZFvUeAGW7cN1auEXUtducpQoqjt8nFXDc5Y7skLNzNYA=w2400",
    "typeFilm": "film",
    "memberNameEnglish": "bynay-sabar",
    "title": "The Devil Wears Prada (2006)",
    "photo": "ThedevilwearsPrada.jpg",
    "writingN": "بینایی سەبار",
    "nameF": "ئەھریمەنەکە بەرگی پرادای پۆشیوە (٢٠٠٦)",
    "description": "\nمیراندا پریستلی ئەھریمەنی چیرۆکەکە نییە.\nفیلمی درامی و کۆمیدی The Devil Wears Prada لە ڕۆڵگێرانی نایابی مێڕڵ سترێپ و ئان هاثوەیە. چیرۆکەکەی باسی ئاندریا، کچێکی گەنجی سادە، دەکات کە دوای دەرچوونی لە زانکۆ دەچێتە نیویۆرک بۆ بەدیهێنانی خەونی بوونە ڕۆژنامەنوس، لەوێ دەبێتە سکرتێری سەرنوسەری ڕۆژنامەیەکی جلوبەرگی گەورە بەناوی میراندا و ئەرکی دەبێتە ڕازیکردنی ئەو تا لە کارەکەی بمێنێتەوە.\nمیراندا لەو جۆرە بەڕێوبەرانەیە کە سەرەڕای تەرخانکردنی تەواوی کاتی ڕۆژەکەت بۆی، ھێشتر داوای کۆپییەکی بڵاونەکراوەی \"ھاری پۆتەر\"ت بۆمناڵەکانی لێ داوا دەکا و لەبەرامبەریدا تەنانەت سوپاسێکیش وەرناگریت. ھەروەک لە ناونیشانی فیلمەکەوە دیارە، وا چاوەڕێ دەکرێ بینەر میراندا بە \"شەڕەنگێز\"ــی فیلمەکە بزانێت. ئەو کەسەی ژیانی لە ئاندریا تاڵ کردووە و ستافی کارکردنەکەی وەکو دڕندەیەک لێی دەترسن. بەڵام بۆچوونی من جیاوازە. کارەکتەری میراندا زۆر لەوە ئاڵۆزترە کە لە فیلمەکە نیشاندراوە، ئێمە بابەتەکان تەنھا لە چاوی ئاندریاوە ئەو دەبینین بەڵام بە درێژایی فیلمەکە ھەندێ شتی دیکەی ژیانیمان بۆ دەردەکەوێت.\nمێراندا ژنێکی سەرکەوتووە و باشترینە لە پیشەکەیدا. ھەمووان خەون بە پلەکەی و تەنانەت بوون بە سکرتێریەکەشی دەبینن تا لێوەی فێرببن و فاشن لەسەە بڕیارەکانی ئەو دەڕوات بەڕێوە. تەواوی ژیان ڕووبەڕوی قسەڵۆکی خەڵک و ڕۆژنامەنووسان بووەتەوە سەبارەت بە ھاوسەرگیریەکانی و تەنانەت ھەوڵی جێگرتنەوەی درا بە کەسێکی کەم مووچەتر و گەنجتر. وەکو ھەموو کەسێکیش حەزی بە دەسەڵات و مانەوە لە پۆستەکەیدا ھەیە. بەڵێ پشوودرێژ نییە و قسەڕەق و کەللەڕەقە بەڵام ئینکاری لە ماندووبون و سەرکەوتنەکانی ناکرێت. کاتێک ئافرەتێک بەھێزانە ھەڵسووکەوت دەکات و کارەکەی جدی وەردەگرێ ڕووبەڕوی ڕق و تانەی چواردەور دەبێتەوە دوور لەوەی چەند بە توانا و کارامەیە لە کارەکەیدا. ئاندریاش لێی بێزاربوو و بەبێ ھەست و دڵڕەق دەیبینی. ڕاستە میراندا نموونەی بەرێوبەرێکی بێ عەیب نەبوو بەڵام ئەو پەستان و ھێزەی لە ئاندریا و ئەوانی تردا بەکاری ھێنا ڕێکی کردنەوە و کردنی بەوە دەبوو ببن. وەکو کەسێکی دیاری ناو فاشن دەبوو ڕەق بێت تا کۆمپانیایەکی گەورە لەژێر دەستی بمێنێتەوە و خۆی سەرگەورەبێت. تێگەیشتبوو کە ئاندی دەبێ ئەوپەڕی توانای خۆی بدۆزێتەوە و لە مەحاڵ، بوون دروستبکات تا بگا بەوەی دەیەوێت. بەوەش ڕێزی بۆ ئاندی لا دروست بوو. تەنانەت دوای ئەوەشی ئاندی وازی لە کارەکەی ھێنا، بە پێچەوانەی بەڕێوبەرەکانی تر، ڕەزامەندی دەربڕی تا کارێکی تری پێببەخشرێ و لە کۆتا دیمەن کە یەکیان بینییەوە، میراندا پێکەنی و دڵخۆش و شانازیەک لە چاویدا دەبینرا، وەکو ئەوەی بڵێ \"ئەوە ئەو ئاندریایە بوو کە لە دڵەوە دەمویست دروستی بکەم و دەبوو ببێت.\"\nلە کاتێکدا ئێمە پێمان وایە میراندا خراپەکارەکەیە، فیلمەکە ھاوڕێکانی ئاندی و (نەیت)ـی خۆشەویستەکەیی بە پیاوچاک و چاکەکاری فیلمەکە نیشانداوە و مافی پێداون. کە ڕێک پێچەوانەکەیەتی. خۆشەویستەکەی ھەر لە سەرەتاوە بە تەواوی پشتگیری ئاندی نەکرد لە کارەکەیدا، کە یەکەم پیشەی بوو دوای کۆلێژ و گرنگ بوو بۆی. ھاوڕێ خۆپەرستەکانیشی چاویان بە دیاریە گرانبەھاکانی دەگەشایەوە کە ھەر لەو پیشەیەوە دەستی کەوتبوو بەڵام کە پەیوەندی لە کارەکەیەوە بۆ دەھات توڕەدەبوون گلەیی زۆر کارکردنیان لێ دەکرد. ئەوان خراپەکارەکە بوون کە بۆ گەورەبوون بەرەوپێشچوونی ئاندریا قەلس دەبوون و دووریان دەخستەوە لە سەرکەوتنی نەک میراندا کە ئاندی پێگەیاند.لە کۆتایی فیلمەکە ئاندریا دەگەڕێتەوە لای نەیت و پێی دەڵێ کە ئەو ڕاستی کردووە و داوا دەکات ھەلێکی تری پێبدات. سەرەتا کە سەیری دەکەیت لەوەیە پێت باش بێت بەڵام قوڵتر بیر بکەیتەوە لێی تێدەگەیت ھەڵەیە. ئەگەر ئاندریا لەبەر ڕازیکردنی دڵی کەسانی چواردەوری دەست ھەڵگرێ لە سەرکەوتن و گەشتن بەو ئاواتەی ھەیەتی، ھەرگیز ناگات بەوەی دەیەوێت. ھەوڵدان بۆ بوون بە باشترین و خەونەکان بۆ ئافرەت، وەکو میراندا، قوربانیدانی دەوێت. جا لەلایەن ئافرەتەکە یان ئەوانەی چواردەورتەوە. ئەکرا نەیت دڵگران بێ کە ئاندریا کاری تەواوی پێنابەخشی، بەڵام لەجێی ئەوەی پشتی تێبکا و لە خەریکبوون بەوەی حەزی پێیەتی توڕەببێت، دەبوو پشتگیری و ماودای پێبدایە تا زیاتر خۆی بەرەوپێشەوە ببات و تەنھا لەبەر ئەوەی ئامادەی یادی لەدایکبوونەکەی نەبووە وەکو منداڵ خۆی نەکات بە ژێر بەتانیەکەیدا. لە ھەمویشی خراپتر، ئاندریا خۆی بە ھەڵە و ئەو بە راست دابنێ کە دژی بەدەمەوچوونی پیشەکەیەتی! بەڵێ تەنانەت لە فیلمەکانیشدا، ئەگەر ئافرەت بیەوێت خۆشەویستە خۆپەرستەکەی لێی ڕازیبێت، دەبێت چی حەزلێیە پشتگوێی بخات و خۆی بچووک بکاتەوە و بەپێی داواکاریەکانی ئەو خۆی بگونجێنێ."
  },
  {
    "id": 419,
    "p": 419,
    "idPoster": "https://lh3.googleusercontent.com/g69wbq6QIN_U_ZzM_zADVCWmdRZgQZMSajg5LK4MV_S6Gwgu-fHtM59MA7dovN6os5F6wQEyUOu2sxK7BX1MvmZ5usguPE-dHClePak950BYLaUONqFj0MCvmexluTEbJm0l4V-StQ=w2400",
    "typeFilm": "film",
    "memberNameEnglish": "bynay-sabar",
    "title": "Blue Jasmine (2013)",
    "photo": "Bluejasmine.png",
    "writingN": "بینایی سەبار",
    "nameF": "یاسەمینی خەمگین (٢٠١٣)",
    "description": "\n\"هەندێک کەس، ئەوەندە ئاسان ڕابردوو لەیادناکەن.\"\nفیلمی Blue Jasmine شاکارێکی درامی و کۆمیدیە. لە ڕوڵبینی سەرەکی کەیت بلانشێتە و بەو ڕۆڵەی ئۆسکاری بەدەستهێنا کە بەڕاستی بە شایەنترین بردنەوەی مێژووی دەزانم بۆ خانمە ئەکتەرێک. لە دەرهێنانی ناوازەی وودی ئاڵنــە و پاڵێوراوی 3 خەڵاتی ئۆسکارە.\nکاتێک لەسەر تاڵی نێوان ڕاستی و خەیاڵ دەوەستین و ڕاستی ژیان ئەوەمان ناداتێ کە دەمانەوێت، ناچار لەبەر دڵدانەوەی خۆشمان بێت پەنا بۆ جیهانی خەیاڵ دەبەین و لەوێ هێندە قوڵدەبینەوە کە ئیتر ڕاستی خۆمان لەیاد دەکەین. چیرۆکی یاسەمینی گەنج کە پێش تەواوکردنی خوێندنەکەی هاوسەرگیری لەگەڵ پیاوێکی سەرمایەداری دەوڵەمەند دەکات و کۆتاییەکی باشی لێ دەرناچێت چیرۆکێکی تازە نییە و ڕۆژانە لە کەسانی چواردەورمان لەبەرگێکی تردا دێتە بەر گوێ و چاومان. فیلمەکە لە ژانەری درامییە بەڵام بە کۆمیدیایەکیشی تێکەڵکراوە کە ھیچ لە تفتیەکەی کەم ناکاتەوە و بیرۆکەی جیاوازمان دەداتێ لەسەر کەسانی چواردەورمان. فیلمەکە تیشک دەخاتە سەر چەند لایەنێک بەڵام زەقترینیان لە کەلـلەڕەقی و خۆبەزلزانی جاسمینە، کە سەرەڕای خیانەتی مێردەکەی و ئیفلاس بوونی تەواوی خێزانەکەی نایەوێت ئەوە قبوڵ بکات کە ئیتر ژیان شوێنێکی تری پێداوە و هێشتا خۆی لەسەر ئەوانی دیکەوە دەبینێ و بۆڵەبۆڵکردنەکانی ناوەستێت وەکو ئەوەی ھەر خەبەری لە تێکچوونی ژیانی نەبووبێ و لە شوێنی دەرەجە یەکی تەیارەکە گەشتی کردووە و کەلوپەلە گرانبەھەکانی ھێناوەتە ماڵە ئاسایی و سادەکەی ئەو خوشکەی کە بەبێ دوودڵی ناپاکی لێکردبوو کاتێک ھانیدان سامانەکەیان لە سەرمایەی مێردەکەی دایبنێن و دۆڕاندیان. \nئەو حاڵەتە دەروونیەی توشی تاکەکان دەبێ دوای ژیانکردنیان لەو شوێنەی دەیانەوێت و لەپڕ لێیان دەسەندرێتەوە چییان بەسەر دەهێنێ لە جاسمیندا نیشاندراوە. ئەو سەرەڕای ئەوەی ئاگادارە لە نەبوونیەکەی، ھێشتر پێی قبوڵ نییە ھەموو کارێک وەربگرێ و گاڵتەی لە کاری خوشکەکەی و ماڵەکەی دێت. سەرەڕای ئەوانەش بینەر بە جۆری سۆز و بەزەیی بۆ جاسمین دەنوێنێ کە لە لە ھەندێ دیمەندا پڕ بە دڵ حەزدەکەی بە ناو شاشەکەدا بچیت و ھاواری لێ بکەیت \"وا لە خـــۆت مەکە! ھەموو شتێک باش دەبێت.\" ئاساییە دوای ئازارێکی زۆر بتەوێت شتەکان وەکو خۆیان لێبێتەوە و باری شانت سووک ببیت، بەڵام خەیاڵ شتەکان باشتر ناکات. داننان بە ھەلە و بیرکردنەوە لە ھەنگاوەکانی داھاتوو ژیانت چاکدەکەنەوە. ئەو لەجێی سەرنجدا لەوەی چی بەو ڕۆژەی ڕەشەی گەیاند و چی دەکات کە تووشی نەبێتەوە، بەردەوام دەبێت لە خۆ ھەڵخەڵەتاندن و ھەر بە درۆکردنیش دەچێتە پەیوەندییەکی فاشلی ترەوە تا لەبیر خۆی بەرێتەوە ڕاستی ژیان نەگۆڕاوە و ھەر واش دەبێ، ئەوە جاسمین خۆیەتی پێی قبوڵناکرێ. کە کەوتیت، جا پاڵت پێوەنرابێت یان ھەڵکەوتبیت، ھەستەوە، خۆت بتەکێنە و شتەکانت کۆبکەوە و بەردەوام بە لە ڕۆشتن. نەک مانەوە بە کەوتویی تا بە دەست و ھێزی کەسێکی تر ھەڵسیتەوە. بەڵام لە کۆتا دیمەندا جاسمینەکەمان بە شێواوی دەببینین. چاوەکانی دەبینن بەڵام پێناچێت تەماشابکەن و لێرەبن. پێناچێت چیتر ھەرگیز بە ژیرێتی بیبینینەوە. ئیتر بۆ ھەمیشە لە ڕابردوودا مایەوە و ھەرگیز لە تراوما و شۆکەکەی نەبووژایەوە."
  },
  {
    "id": 420,
    "p": 420,
    "idPoster": "https://lh3.googleusercontent.com/MbX8BTzIu0bIRSzwLLxkjKcpnltgFrqQsMvSYtiwsNQFOHdzqBUhGdZzBSYJWDpYna3wcwuRlycHqbZ70hU5EoYL5jRkbsmiilRdXnC7YPZ3YZQeSriHoiE9EeoOOQ-L9jO3cYOMZw=w2400",
    "typeFilm": "film",
    "memberNameEnglish": "bynay-sabar",
    "title": "‏Little Women (2019)",
    "photo": "Littlewomen.png",
    "writingN": "بینایی سەبار",
    "nameF": "ژنە وردیلەکان (٢٠١٩)",
    "description": "\nتێڕوانینێک لە فیلمی Little Women\nفیلمەکە لە جۆری درامایە و لە دەرھێنانی خانمە دەرھێنەر گرێتا گێرویگ و بە ڕەیتی ٨.١/١٠ــەوە. پاڵێوراوی پێنج ئۆسکار و براوەی دانەیەک.لە ڕۆمانێکی سەدەی نۆزدەوە وەگیراوە و تا ئێستا حەوت جار فیلم و زنجیرەی لەسەر دروستکراوەتەوە و تا لە کۆتاییدا گرێتا بە شێوەیەکی جیاواز ژیانی بە سیناریۆکەی بەخشییەوە و ناوازەترین ڤێرژنی پێ بەخشی. چیرۆکەکەی باسی چوار خوشک دەکات، باوکیان بە ئەرکی سەربازی دوور لەماڵە و لەگەڵ دایکیان و ھەژاریدا جێی ھێشتوون. ھەر دانەیەکیان تایبەتمەندیەک جوانی کردووە، ھە رلە مــێــگی گەورە و ژیرەوە تا جۆزەفینی نوسەر و ئێمی شۆخوشەنگ و نێگارکێش لەگەڵ بێثــی مۆسیقاری میھرەبان و ھەمیشە نەخۆش.\nجۆزەفین (جۆ) لە بەشێکی فیلمەکە بە دایکی دەڵێ: \"ژنان.. ژنان ھەروەکو دڵ، مێشک و ڕۆحیان ھەیە. تەماح و توانایان ھەیە لەپاڵ جوانیەکەیاندا. من زۆر بێزارم لە خەڵک کە دەڵێن ژنان تەنھا بۆ خۆشەویستی دروستکراون، بێزارم.— بەڵام زۆر تەنھام.\" کە بە ڕوونی دەریدەخات کە ڕۆمناسییەت تەنھا کاری ژنان نییە. ھەرچەندە لە سەرتاسەری فیلمەکە دەرھێنەر لە زۆر ڕوەوە باسی خۆشەویستی دەکات— ئازارەکانی، قوربانییەکانی و نائومێدیەکانی. ھەرچەن فیلمەکە بە زۆری باسی ژنانیش دەکات، بەڵام ھیچ سیمایەکی دژیایەتیەکی پیاوانی پێوە دیار نییە. بەڵکو جەخت لە خاڵێکی گەردوونی ئاشکرا دەکاتەوە کە دەڵێ: ئێمە بە ھاندانی خۆشەویستانمان گەشە دەکەین.\nڕۆمانی \"ژنە وردیلەکان\" لە ساڵی ١٨٦٨ بڵاوبوەتەوە، ئەوکاتەی ئافرەتان نەک تەنھا زۆر لە پاش پیاوان حسابیان بۆ کراوە، بگرە بە زەبری کۆمەڵگە و قسەی خەڵکی وەکو بوکەڵە یاریان پێکراوە. پێشتر لە زۆر فیلمی تر وەکو Pride and Prejudice ئەمە خراوەتە ڕوو و ئەمجارە لێرەش دیسان باسکراوەتەوە. فیلمەکە قسە لەگەڵ ھەموو کچان و لە ھەر سەردەمێک دەکات کە کاتێک لە ناخیانەوە سۆز و خۆشەویستیان بۆ کەسێک نەبوو با بەزۆرەملێ و چاوسورکردنەوەی دەوربەر یاخود ئەو کەسەی داوای ھاوسەگیریان لێ دەکات نەترسن و ڕەتی بکەنەوە. داوا دەکات ڕێگەنەدەن ھیچ کەس لە ھیچ پلە و بارودۆخێکدا مەرج و تەمەنی ھاوسەرگیریان بۆ دیاری بکات چەند خۆشەویستیش بێت. بگرە تا کاتێ توانای پەرەپێدان توانا و گەورەبوون و ئەزموون پەیداکردنیان ھەیە بژین و ئازادبن و دواتر لەگەڵ ئەو کەسەی دەتانەوێت بژین. بوونی خۆشەویستی ژیان جوانتر دەکات بەڵام نەکەی بەو قسە سواو و خەڵەتێنەرانە ژیانت بفەوتێنی کە تەنھا ئافەریدەکراویت بۆ خۆشویستن و ھیچی دی.\nلە فیلمەکە کارەکتەری جۆ دەنوسێت، سەرەڕای ئەوەی نوسینەکانی چەنەھا جار ڕەتدەکرێتەوە، ئەو شکستانە ڕێگری ناکات لە دەربڕینی ناخ و ھەستەکانی. و ئەوەش وا دەکات ھاوسەرگیری ڕەتکاتەوە و کۆت و بەندی کۆمەڵگا بشکێنێ، کۆڕانە ھەڵسوکەوت دەکات و ئەوەی وەکو قەڵغان بەکاردێنێ دژی ئەو ھەستانەی ڵۆری بۆی ھەیە. ئەیمی ناوەستێ لە وێنەکێشان و لەگەڵ پووری دەچێتە ئەوروپا بۆ ھەوڵدان. بێث مۆسیقا بەردەوام دەژەنێت. وەکو ئەوەی بە کچان بڵێ سەردەمەکەت ھەرجاۆرێک بێت ھاوسەگیری و دۆزینەوەی پیاوێک قەدری تۆ دیاری ناکات، ئەوە خۆتی خۆت دەسەلمێنیت و شانازی دەکەیت. ژیان\"یان ھاوسەگیری یان مردن\" نییە، ڕۆحی خۆت لەوە گەورەترە بە پیاوێکی ھەڵبژێردراوی کۆمەڵگەکەت ببستیتەوە و تا سەر گیرۆدە بمێنیتەوە. لە فیلمەکە زیاتر ڕابمێنی دەڵێی ھەر بۆ بەشێکی کچانی ڕۆژھەڵات بەتایبەت دروستکراوە. کاتێک تاکە خەمی ھەم کچان ھەم کۆمەڵگە مانەوەی کچە و سەرقاڵبونیەتی بە گەشەپێدان و دۆزینەوەی خۆی و دڵخۆشیەکەی. \nلە ڕۆمانی سەرەکیدا \"جۆ\" ھەرگیز ھاوسەرگیری ناکات. چونکە نووسەر ئەو کارەکتەرەی لە ژیانی خۆی وەرگرتووە و خۆیشی ھەرگیز ھاوسەرگیری نەکردووە. بەڵام گرێتا چیرۆکێکی کلاسیکی بە دیدگایەکی مۆدێرنانە نیشانداین. بینینی گەورەبوونی ئەو کارەکتەرانە و پێگەیشتنیان لە منداڵی بۆ نەوجەوانی و ئینجا گەنجی بە شێوازی جیاجیا خراونەتە ڕوو. گێرویگ گۆڕینی ڕەنگەکانی بەکارھێناوە بۆ دەربڕینی جیاوازی ڕابردوو و ئێستا. ڕەنگە گەرم و گەشاوەکانی بۆ زەمەنی منداڵی و نەوجەوانی بەکارھێناوە کە پەیوەندی خوشکەکان گەرم و پڕ جۆشوخروش بووە. بەڵام ڕەنگە زستانەیی و شوێنە بەفرینەکانی بۆ کاتی گەورەبوونیان داناوە کە خەم و نیگەرانیان لەسەر کۆبۆتەوە. وەکو جۆ کە ھێشتا ئامانجی نووسینەکەی نەھێناوەتە دی، ئەیمی بۆی دەردەکەوێ توانای وێنەکێشانی سنوردارە و عاشقی لۆری دەبێت کە پێشتر خوشکەکەی خۆشویستووە، و مێگ ھەژارە و بێثیش نەخۆش دەکەوێت. ھەر لەبەر ئەمانەشە ئەم ڤێرژنەی گرێتا گێرویگ بۆ ڕۆمانەکە بە باشترین دانە دادەنرێت."
  },
  {
    "id": 421,
    "p": 421,
    "idPoster": "https://lh3.googleusercontent.com/fhsPs7oEpbaAKKkbgp3a0vfzTOpekkZsFkqSKToVFt-Ee9sUqnoRxgXeMK_aAkxPVCodGjBBdIRh1ls6FhrkNdyXLLErHywaKpHulfFUD780Fuqe5y55moyfj4x2omnXRDK8siht2Q=w2400",
    "typeFilm": "film",
    "memberNameEnglish": "bynay-sabar",
    "title": "Whiplash (2014)",
    "photo": "Whiplash.png",
    "writingN": "بینایی سەبار",
    "nameF": "ویپلاش (٢٠١٤)",
    "description": "\nچیرۆکی شوێنکەوتنی خولیا و خەونەکان هەمیشە بە خۆشی و سەرکەوتن کۆتایی نایەت، دەکرێ هەر هەمان حەز، ئەگەر تەواو هونەریشبێت، بگۆڕیت بۆ ڕق و تەنانەت وێڵکردنی خەونەکەشی پێوەبێت. ئاسان نییە بە خەیاڵ و ئێرادەیەکی گەورەوە هەنگاو لەسەر ڕێگەی بەدیهێنانی خەونەکان  هەڵبهێنیت و دوا ئەوەی بەچەندین کۆسپی بەرزونزمدا تێبپەڕیت، ئیتر شەکەت دەبیت و وا دەردەکەوێت خەونەکە تراویلکەیەکە و هەتا بەرەوپیری بڕۆی، ئەو هەر دوورتر دەتبات و خۆی دەڕوات.\nدەتوانم بۆ هەمیشە دانەدانە وشە ڕیزبکەم و وەسفی فیلمی Whiplash ـی پێ بکەم هێشتر بۆ جوانی و گەورەیی فیلمەکە کەمە. چیرۆکەکەی باسی (ئاندرو نیمان)ی ژێنەری جاز دەکات، کە لە تەمەنێکی گەنجدا لە ڕێی میوزیکەوە دەیەوێت بگاتە لوتکە و لەژێر دەستی مامۆستایەکی توندوتیژی جازدایە بەناوی (فلێچەر)، کە هەر لەگەڵ زانینی توانای ئاندرو و خەونەکەی، بەهەر نرخێکبێت بەکاریدەهێنێت بۆ گەیشتن بەو پلە میوزیکییەی خۆی دەیەوێت. فیلمەکە ژانەری میوزیکی و درامیە. فیلمێکی کەم بەڵام قووڵ. ئەگەر بە ڕوکەش فیلمەکە سەیربکەن لەوەیە تەنها جەنگی قوتابی و مامۆستایەک ببینن بۆ گەیشتن بە باشترین. بەڵام تا بەردەوام سەیری بکەی دەزانیت فیلمەکە تەنھا پەیوەندی بە مۆسیقا و ھەوڵدانەوە نییە. کاتێک تاڵەکانی سەرکەوتن و شکست پێکەوە دەئالۆسکێن، چاککردنی یان دەدەیتە دەست خۆت، یان خەڵکی تر بەوشێوەی پێیان خۆشە بۆت بهۆنەوە. دەکرێت هەر پلەیەک پێی دەگەیت باشترینی تۆ بێت و خۆت پێی نەزانیت. یاخود بەپێچەوانەوە ئەو پلەیەی پێت وایە باشترینە، تواناکانت بەرەو لەوە باشتر بەرزت بکەنەوە. چۆن دەزانیت؟ فیلمەکە دەیخاتەڕوو. بزانە خەونێک دەکرێ پێمانبگەیەنێت، دەشکرێ ببێتە مۆتەکە و بەرەو هەڵدێرمان بەرێت.\nفیلمەکە بە ئاندرو دەستپێدەکات کە بە جلێکی سپییەوە ، کە پاکێتی و ئیرادەی تەواوی نێشاندەدات، تەپڵەکانی دەژەنێ و لە ناو تاریکاییەکەوە، بە سەرتاپا جلی ڕەشەوە فلێچەری مامۆستای دەردەکەوێت، کە وەکو نێچیرێک سەیری دەکات تا بیگرێ و چی بوێت لێی بکات. سەرەتا کەسێکی ئاسایی دەردەکەوێی بەڵام دواتر دەردەکەوێت کە کەسێکی قسەرەق و دڕندەیە. جۆرەھا شێوازی سەرکۆنەکردن بەکاردەھێنێ لەگەڵ قوتابییەکانی تا بیانگەیەنێت بە پلەیەک کە کەس پێی نەگەشتووە. پلەی کەماڵ و بێعەیبی. پێی وایە ئەگەر مامۆستایەک دەستخۆشی لە قوتابییەکی بکات و پێی بڵێ ھەوڵی باشی داوە، قوتابیەکە دەبێتە کەسێکی تری ئاسایی ناو کۆمەڵ کە نە ھییچی پێیە بیبەخشێ و نە کەس دەیناسێت. بەڵام ئەگەر مامۆستا لۆمەی بکات و توند بێت لەگەلی، ڕۆحی ھەوڵدانی بۆ دەگەڕێتەوە و ھەست بەلاوازی ناکات و ئەوکاتەش، دەکرێ قوتابیەکە ببێتە یەکێک لە نەمرەکان لە مەجالەکەی خۆیدا.\nلە کۆتایی فیلمەکە، دەبینین ئاندرو، دوای ئەو ھەموو ئازارەی پێی ڕۆشتووە، سەرتاپا وەکو مامۆستاکەی جلی ڕەشی پۆشیووە و بە ھەموو ھێزیەوە دەژەنێت. ئاندرو خۆی پێی وایە بووەتە باشترین میوزیسیانی داھاتوو، فلێچەری مامۆستای پێی وایە لەڕێی ئەشکەندەدانەوە لە کۆتاییدا باشترین میوزیسیانی داھاتووی دروستکـــردووە. بەڵام جیمی باوکی ئاندرو کە ھەمیشە پشتی دەگرت تا تواناکەی پەرەپێبات، لە دوورەوە سەیری کوڕە ماندوو و نیمچە شێتەکەی دەکات، بۆی دەردەکەوێت کە کوڕەکەی لەدەست داوە و ئیتر ھیچی لەدەست نایەت بۆی بکات.\nفیلمی Whiplash لای من باشترین فیلمی میوزیکییە و ئەکرێ بڵێم لەو فیلمانەیە کە زۆر نزیکە لە بێ عەیبی. لە ڕوی ڕۆڵبینین، سینەماتۆگرافی، میوزیک، دەرهێنان و هەموو لایەنەکانی ترەوە تەواوە پێشەنگی دەیەیەکی سینەمای هۆڵیودە."
  },
  {
    "id": 422,
    "p": 422,
    "idPoster": "https://lh3.googleusercontent.com/R4T_gEXBug1pVQjE40xvbzfkCxfEf3ojhEeX1DciLI7vrfR8Ru_giueFYYz7aGno-Oo15VT3eq6W9-MCP7zFR8NhzYgyTa3AtthWLRNjI6bZ-ZyLTxvL8fNYLzX5vbdOcEPx4VsCXQ=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Movie Title",
    "photo": "movietitle.jpg",
    "writingN": "بینایی سەبار",
    "nameF": "ناوی فیلم",
    "description": "\nناو یان تایتڵی فیلم پێناسەی فیلمەکەیە لە چەند وشەیەکەدا. سەرنج و گرنگی تایبەتی پێدەدرێ.یەک کەسی دیاریکراو ناوی فیلم هەڵنابژێرێت. تەنها ئەگەر سەرەتا سیناریۆنووس لەگەڵ و نوسینی دەقی فیلمەکە ناوەکەی بۆ هەڵبژارد و دەرهێنەر و بەرهەمهێنەر و ستافی فیلمەکە پێیان باشبوو ئەوا بە جێگیری دەدرێ بە فیلمەکە. بەڵام زۆربەی کات ناونان دوادەخرێ و لەکاتی وێنەگرتن بە ناوێکی جیاواز ئاماژە بە فیلمەکە دەکرێ تا دواتر ناوێکی جێگیری بۆ دادەنرێ.\n یەکەم خاڵ ڕەچاوبکرێ لە هەڵبژاردندا گونجاوی ناوەکەیە لەگەڵ چیرۆکەکە. ناوی فیلم دەبێ ڕەنگدانەوەی فیلمەکە بێت. ئینجا تا ناوەکە سەرنجڕاکێش و ئاسان بێت باشترە. دواتر کە ئایا ناوەکە دراوە بە فیلمی تـــر یاخود نا؟ ناکرێ ناوی دووبارە هەڵبژێردرێ.\n شوێنی ناوەکە لە لیستی ئەلفوبێ دا، ئەگەر دوو ناو بۆ فیلمێک هەبوو، کام ناوەیان بە پیتێکی سەرەتای ئەلفوبێ دەستیپێکرد ئەوە بە ئەگەری زۆرەوە هەڵدەبژێررێت.\nناوێکی باش لە کەمتر لە 3 وشە پێکدێت بەڵام ئەگەر بۆ دەربڕینی پڕبەپێستی چیرۆکەکە زیاتریش پێویست بوو دەبێت.\nدەکرێ ناوەکە بەپێی ناوەڕۆکی سیناریۆکە دابنرێ یان روداوێک لەناویەوە، یان ناوی کارەکتەری سەرەکی، گروپێک یاخود سیستەمێک لەناو فیلمەکەدا کە بە کورتی باسی فیلمەکە بە بینەر بگەیەنێ.\nناوی فیلمەکان ئەگەر لە کتێبێک یان شانۆییەک یان کۆمێکەوە وەرگیرابێت هەر بەهەمان ناوی ئەوان دادەنرێت."
  },
  {
    "id": 423,
    "p": 423,
    "idPoster": "https://lh3.googleusercontent.com/rYAYBNo2zKw7kCs7ng8o3rBWH3wd7WEeLtX_L4U7oyhCYHNOvPU5EgXlAcNAPlFoIch9ormxLjVr1lVXwazgGGHZI7-PKtqJCXEeTRcDpz_4K2Mi2KnYRUIFrgl5NPX1yB1_fta8Qw=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Score",
    "photo": "score.jpg",
    "writingN": "بینایی سەبار",
    "nameF": "سکۆر",
    "description": "\nسکۆر میوزیکی ڕەسەنە و تایبەت نوسراوە تا لە فیلمەکەدا بێت. سکۆر بەشێکی ساوند تراکی فیلمەکە پێ دەھێنێت (کە ھەموو ئەو میوزیک و گۆرانیانەیە دەگرێتەوە کە لە فیلمەکەدا دەبیسترێت). سکۆرەکان لەلایەن یەک کەس یان چەند کەسێکەوە لە ژێر ڕابەرایەتی دەرھێنەر و بەرھەمھێنی فیلمەکە دەنووسرێت. گۆرانی بە سکۆر دانانرێت چونکە عادەتەن سکۆر تەنھا ئامێرە و دەنگی تیا بەکارنایەت مەگەر بە کۆرس چەند ڕستەیەکی تێدا بوترێتەوە. خەڵاتی تایبەتی بۆ دانراوە وەکو خەڵاتی ئەکادیمی ئۆسکار بۆ سکۆری ڕەسەن."
  },
  {
    "id": 424,
    "p": 424,
    "idPoster": "https://lh3.googleusercontent.com/qQJb3pQ5JpxRcq_K3QLUxaYj23j03TRH3LEzQgfTykv76qcfDOVUZu6fMsKVajmEs37YEGi-2cIHaSTbVfNrNfnWNmCBrIH4_8HE8nHyLM_dMNWlKmse5ilZSHziJjXRToV0M1dJiA=w2400",
    "typeChamkakan": "chamkakan",
    "typeVariety": "variety",
    "memberNameEnglish": "bynay-sabar",
    "title": "Bollywood",
    "photo": "bolywood.jpg",
    "writingN": "بینایی سەبار",
    "nameF": "بۆڵیوود",
    "description": "\nبۆڵیوود ئاماژەیە بۆ پیشەسازی فیلم لە ھندستان کە گەورەترین پیشەسازی فیلمە لە ھەموو جیھان. ناوەندەکەی لە بۆمبای (مومبای)یە. وشەکە لە بۆ(مبای)+ (ھۆ)ڵیوود ـەوە ھاتووە. بەڵام پێچەوانەی ھۆڵیوود، بۆڵیوود شوێنێکی ڕاستی نییە."
  },
  {
    "id": 425,
    "p": 425,
    "idPoster": "https://lh3.googleusercontent.com/HlQQVVdFkUnsrRLduHwAv24c77W-nFchxrrb44x5TtZ-ShTZYD4xBJaf2SQ01FKqWhlbrS-PDh0nkiUTRbSNLG4xlT-7Gq1DocV7tlIOdB7MBe4PBAfi2t8ljnDZP8nr3Esqvg2h3A=w2400",
    "typeChamkakan": "chamkakan",
    "typeVariety": "variety",
    "memberNameEnglish": "bynay-sabar",
    "title": "Seventh Art",
    "photo": "7art.jpg",
    "writingN": "بینایی سەبار",
    "nameF": "ھونەری حەوتەم",
    "description": "\nبە سینەما دەوترێت ھونەری حەوتەم، چونکە پێشتر لە بنەڕەتدا پێنج ھونەری سەرەکی ھەبوو کە لەلایەن ھیگڵەوە دیاریکرابوون: وێنەکێشان، میوزیک، تەلارسازی، ھۆنراوە و پەیکەرتاشی. یەکەم کەس کە ئەو ناوەی بۆ سینەما ھەڵبژارد و کردییە ھونەری حەوتەم  ڕیكیتۆ کانودۆ بوو کە بیرمەندێکی ئیتاڵییە. ڕێکیتۆ سەرەتا سەماکردنی زیادکرد بۆ ھونەرەکان و کردییە ھونەری شەشەم و پاشانیش سینەمای بۆ کۆتا ھونەر دانا کە ھونەری حەوتەمە و ھەموو ئەو ھونەرانەی پێشوو لە خۆیدا کۆدەکاتەوە."
  },
  {
    "id": 426,
    "p": 426,
    "idPoster": "https://lh3.googleusercontent.com/ZuPhIMU7Ll40JZNJ3tA-npAJoFOICAL8TJtmJ-jWxjrVgH1cSSgmdhEi5-Smn0x_GdP_5gD7RpNI4D7J4kPpjWF64X2xkNbYSlNsb9drnDAOLeJjxqF_Y233i7RSvo8O6TutARsuLQ=w2400",
    "typeChamkakan": "chamkakan",
    "memberNameEnglish": "bynay-sabar",
    "title": "Trailer",
    "photo": "trialeror1.jpg",
    "writingN": "بینایی سەبار",
    "nameF": "ترەیلەرەکان",
    "description": "\nچەند گرتەیەکی کورت و ھەڵبژێردراوی فیلمەکەیە کە بە کارامانە لە ٢-٣ خولەکدا ڕێکخراوە و پێش نمایشکردنی فیلمەکە بە چەند مانگێک نیشاندەدرێتت تا بەرچاوڕوونی بداتە بینەران سەبارەت بە چیرۆکەکەی.\nهەر لەسەرەتاوە کۆمپانیای دروستکەری ترەیلەر لە قۆناغی بەرهەمهێنان و وێنەگرتنـی فیلەمەکەوە دەستبەکاردەبن. هەموو پرۆسەکە لە نێوان دوو هەفتە بۆ دوو ساڵ دەخایەنێت، تا زووتر ئامادەبکرێ باشترە.دوای تەواوبونی بەرهەمهێنانی فیلمەکە، پەیوەندی دەکرێتەوە بە کۆمپانیای ترەیلەرەوە و داوای دروستکردنیان لێدەکرێ. سەرەتا کەسانی پسپۆڕ دیمەنەکانی ناو فیلمەکە دیاری دەکەن کە پێیان باشە لە تریلەرەکە هەبێت. زۆرکات هەندێ دیمەنی لەناو ترەیلەر هەیە و لە فیلمەکەدا نابینرێن ئەمەش بۆ خەڵەتاندنی بینەر نییە، بەڵکو وەکو یارمەتیەک دادەنرێن تا چیرۆکی سەرەکی فیلمێکی 2 سەعاتی لە 2 بۆ 3 خولەکی ترەیلەرەکەدا بگەیەنن.بەشێوەیەکی سەرەکی 10 بۆ 15 کەس  بە وریای زۆرەوە و بە ئاگاداری کۆمپانیای وەبەرهێن کاری لەسەر دەکەن. بوونی هەر سپۆیڵ و دەرخستنی بەشێکی گرنگی چیرۆکەکە دەبێتە هۆی شکستی داهات و کەمبونەوەی بینەر. بۆیە شوێنی کاری بەشی ترەیلەر هیچ جۆرە ئینتەرنێت و شێوازی پەیوەندیکردن و کامێرای کەسی تێدانەبێ و سەدەهاجار پێداچونەوە و چاکسازی لە ترەیلەرەکە بکرێ تا دەچێتە بەردەست خەڵکی.\n دوای تەواوبونی، ستۆدیۆی بەرهەمهێنی فیلمەکە ڕەزامەندی لەسەر دەدات ئەوسا بڵاودەکرێتەوە."
  },
  {
    "id": 427,
    "p": 427,
    "idPoster": "https://lh3.googleusercontent.com/wZBDAH1ENsuWFgWdGlzF4nu2MbksDaq77_BGUy90r4HbFj9ulTEPQ4gGrxYKsLWrXdt5Srpfhr8f3eNV28GfsscZQw_FrnykJJfCxIuzZ2vb_d6rY0XiG9Drl_epKZCNg5Ghcmc9dg=w2400",
    "typeGenre": "genre",
    "memberNameEnglish": "bynay-sabar",
    "title": "Anime",
    "photo": "Anime2.jpg",
    "writingN": "بینایی سەبار",
    "nameF": "ئانمێی",
    "description": "\nئانمێی فیلمی جوڵاوی یابانییە و لە کتێبی کۆمیکی یابانی ناسراو بە (مانگا)ــەوە وەرگیراوە و ھاوشێوەی فیلمە ئەنیمەشنەکانی بۆڵیوودە. ژانەری زۆر لە خۆ دەگرێ وەکو: دراما، مێژوویی، ترسناک، چیرۆکی منداڵان... و زۆربەیان خەیاڵی و زانستی خەیاڵین. لە بنەڕەتدا بە (جاپانیمەیشن) ناسرابوو بەڵام ئێستا ئەو ناوە بەکارنایەت. ئانمێی بە ستایلی قورسی باکگراوند و وێنەی ڕەنگاوگاوڕەنگ و زیادەڕەوی لە دەربڕینی شکڵ و جوڵەکانیدا ناسراوە. بۆ یەکەمین جار لە ساڵی ١٩١٧ دەرکەوت و لە ١٩٦٠ـەکاندا بەشێوەیەکی دیار و سەرکەوتوو وێنەی جوڵاویان لێ دروستکرا."
  },
  {
    "id": 428,
    "p": 428,
    "idPoster": "https://lh3.googleusercontent.com/9LyCQZ5kcUxkBzHuACGJ386Do4HHZz8REYA5P9qutA2TCwcSdINjth4WMWDQtnPy0smfrRKWxq65JxF4OYFjWtVWBvAmeWijvt9p1gVuPy7HnM0vhaalqFeHft5pt1pHj_gpIaJ1wA=w2400",
    "typeFilm": "film",
    "memberNameEnglish": "kaziw-shaml",
    "title": "a short film about love 1988",
    "photo": "ashortfilmaboutlove1988.jpg",
    "writingN": "کازیو شامل",
    "nameF": "کورتەفلیمێک دەربارەی خۆشەویستی",
    "description": "شیکردنەوەی بۆ فیلمی کورتەفلیمێک دەربارەی خۆشەویستی\nدەرهێنەر لەم فلیمەدا دەیەوێت پێمان بڵێت جیاوازی هەیە لە نێوان ئەوەی تۆ کەسێکت خۆش بوێت و کەسێکت بوێت بۆ سێکس.\nدوو کارەکتەر؛\n١-دانەیەکیان سێکسی دەوێت (کارەکتەرە ژنەکە-سێکس ویست)\n٢-دانەیەکیان خۆشەویستی (کارەکتەرە کورەکە-سێکس نەویست)\nئەمە جوانە وەکو بینێک لە روکەشدا بەبێ قوڵ بونەوە لەوەی سروشتی مرۆڤ چۆن دەخوازێت، سێکس لە بەرامبەر خۆشەویستی کامیان براوەن؟ کامیان حەقیقەتن؟\nکێشەکە ئەمەیە  سێکس لە خۆشەویستی جودا نییە، کیسلۆفسکی هەڵەیەکی کوشندە دەکات، کەوتۆتە بازنەی شەڕی بیرکردنەوەی عەوامەوە. (نیتچە: کێشەی عەوام ئەوەیە چەمکەکان تێکەڵ دەکەن)\nعەوام هەمیشە دوو شتی دژ بەیەک یا جودا دادەهێنن و شەری لەسەر دەکەن، هەندێ جار نووسەر و فلیمساز و فەیلەسوف دەکەونە ئەو هەڵەیەوە کە کامەی راستە؟\nلە راستیدا هەنگاوی یەکەم هەڵەیە کە ئەو دوانە جودا نین یا دژ نین، ئەوەی کیسلۆفسکی دەیکات جودا کردنە جیاوازی کردنە لە نێوان خۆشەویستی و سێکس ئەمە بۆخۆی هەڵەیە ئەبوایە تێکەڵی بکردایە نەک جودا کردنەوە (واتا سێنتێز).\nخۆشەوستی تێزێکە و سێکس ئەنتی تێزە بەڵام پێکەوە سێنتێزن ئەمەش جەوهەریەتە، تەفسیر کردنی فۆرم وەکو ئەوەی کیسلۆفسکی دەیکات هەڵەیە. جگە لەوەی کە قوڵ نییە، نەی توانیوە بڵێت (دوای خۆشەویستیەکی باڵایانە سێکس گرنگ نییە) بەڵکو دەکەوێتە هەڵەوە بەر لە باڵاکردنی خۆشەویستی یان گەشتن بە جەوهەری خۆشەویستی (سینتێز).\nدەرهێنەر سێکس بێ بەها دەکات لە کاتێکا لە روی سایکلۆژیەوە سێکس ئامرازێکە بۆ بۆ چەند مەبەستێک، خۆ بەتاڵ کردنەوە بەهۆی سەرسام بوون بە سیفەتی کەسێک وەک جوانی، کەشخەی، ژیری هتد... (ئەنتی تێز).\nیاخود ئامرازێکە بۆ قوڵ بونەوە لەگەڵ ئەو کەسە و گەشتن بە شتێک زیاتر لە سێکس (ئەمە دەشێت جەوهەریەتی خۆشەویستی بێت/ سێنتێز).\nهەر لە فۆرمە باوەکەشدا سێکس ئامرازێکە بۆ دەربرینی خۆشەویستی بە میکانزمێکی فیزیکی (تێز).\nدەرهێنەر دەیەوێت تارادەیەک شەرعیەت بات بە خۆشەویستی تاک لایەنە کە ئەمە بۆخۆی کۆیلە بوونێکی لەسەر خۆیە خۆشەویستی ئەو کات جوانە وەڵامی هەبێت کە بێ وەڵام بوو مرۆڤی عاقڵ ئەوەیە هەنگاوی دواتر بنێت.\nدەرهێنەر دەیەوێت خۆشەویستی بکات بە بکەر بەڵام بێ بەرکار (واتا شەرعیەت دان بە ئۆبژە بابەتێک لای تاکێک یا لە روانگەی تاکێک بابەت بێت)\n(گەرچی لە رۆمانەکەدا  کورەکە (ئۆبژە،سێکس نەویست) واتا ئەو کەسەی تاک لاینەیە خۆشەویستی دەکات لە کۆتایدا هەست بە هەڵەکەی خۆی دەکات/هەڵەکەم وەک گرێ دەرونی لە کۆتای نوسینەکە بەناونیشانی خۆشەویستی وەک قەرەبووکردنەوە نوسیوە و ئاماژەم پێداوە بەڵام سکریپتی رۆمانەکە دەسکاری کراوە بە جۆرێ کە دەرهێنانی بۆ کراوە)\nئەوەشی سرنجی راکێشام لەم فلیمە دوو گرێ دەرونی باس کرد. گرێیەک بابەتی ویژدان وەکو وەڵام دانەوەی ئەو تاوانانەی وا کردووتە بۆ خود مورتاح کردنەوە کە ئەم جۆرە ئازاری ویژدانە خود پەرستیە بۆخۆی، واتا ئازاری ویژدان لە جوانیەوە نەخولقاوە بەڵکو میکانزمێکی بەرگریە بۆ ئەوەی  ئەو مۆڕاڵانەی کە لە نائاگاییمان هەن نەبنە کابوسێک ئازارمان بەن.\nئەو مرۆڤانەی کە خۆشەویستی سوک دەکەن یا بروایان پێ نییە، ئەو مرۆڤانەن کە بە خودی خۆشەویستی نەگەشتوون تەنها سوودمەند بوون لە سێکس لە پەیوەندێکانی رابردوویاندا، بۆیە بەو ئەزموونی رابردووەوە قەرار ئەدەن، هۆکاری ئەمەش ئەوەیە کوێرانە هەڵبژاردن ئەکەن و بە فاکتەرە سێکسێکان بیرەکەنەوە، بۆیە بە جەوهەریەتی خۆشەویستی نەگەشتوون  یاخود پێشتر شکاون. لەهەمان کاتیشدا پێویستیان بۆ خۆشەویستی لە کەسێکی ئاسای زیاترە بەڵام دانی پێدانانێن.\nخاڵێکی کەشی تیابوو کە خودی ئەو ژنانەی رازی بونێکی زۆریان لە جوانی خۆیان هەیە درەنگ تر ئەکەونە خۆشەویستیەوە، یا لێتێئەگەن بەڵام کە کردیان تەندروستتر لەو کچانەی کە پێیان وایە ناشرینن ئەیکەن، ئەوانەی پێیان وایە ناشرینن ئەو بۆشاییە بە خۆشەویستی و سێکسی بەرامبەر پردەکەنەوەو مورتاح ئەبن، بۆیە ئەکەونە هەڵەوە.\nخۆشەویستی وەک قەرەبوو چییە؟\nواتا ئەو کچانەی پێیان وایە ناشرینن ترسی ئەوەیان هەیە کەس ئەوانی نەوێ بۆیە بە هەموو جۆرە پیشنیارێکی خۆشەویستی رازی دەبن، بەهۆی ئەوەشەوە کە ناشرینن وا دەزانن هەر کورێک کە داوای خۆشەویستی کرد راست دەکات خۆشیانی دەوێت، چونکە ناشرینن کەس ئەمانی ناوێت، بەڵام کچێک کە پێ وایە جوانە پێچەوانە بیرەکاتەوە خۆشەویستی لەلا بابەت نابێت یا بروای پێ نابێت، بەڵام کە خۆشەویستی کرد تەندروستتر دەیکات بەهۆی ئەوەی گرێی خۆ بەکەم بینینی نییە، گرێی ناشرینی نییە.\nبا بگەرێنەوە سەر ئەو کارەکتەرەی کە خۆشەویستی دەوێت بێ سێکس.\nکیشلۆڤسکی لێرە داهێنانێک دەکات ئەو کارەکتەرەی کە خۆشەویستی دەوێت بە بێ سێکس رەگەزی نێرە، ئەمە بۆخۆی هەنگاوێکی باشە کە ئەوەی پیاوان ئەیانەوێت هەموو کات سێکس نییە لەهەمان کاتشدا کارەکتەرەی کە سێکسی ناوێت نەخۆشە، توانای کۆمەڵایەتی بوونی لەدەست داوە کەسایەتیەکی لاواز شەرمنی هەیە دووبارە هەر نێرە.\nکۆتای فلیمەکە هەمان کۆتای رۆمانەکە نییە چونکە لە راستیدا ئەمە رۆمانێکە کراوە بە فیلم. لە فلیمەکەدا دوای ئەوەی کە کە کارەکتەرە (سێکس نەویستەکە کە کورەکەیە) رەت دەکرێتەوە لە لایان کارەکتەرەی (سێکس ویستەکە کە ژنەکەیە) کورەکە هەوڵی خۆکوشتن دەدات بەڵام فلیمەکە تا ئەوێ دەروات کەچی لە رۆمانەکە پاش چاک بونەوەی کورەکە دۆخەکە ئاڵوگۆر ئەبێت کورەکە ژنەکە رەت ئەکاتەوە و ژنەکە کورەکەی دەوێت.\nلە کۆتایدا؛\nژنەکەش بۆی دەرەکەوێت ماهیەتی خۆشەویستی چی لەهەمان کاتشدا لە ریزی ژنە جوانەکانە /واتا پێ وایە کە جوانە لەسەرەوەش ئاماژەم پی کردوە ئەوانەی پێیان واییە جوانن چۆن لە خۆشەویستی ئەروانن هەر ئەمەش لە فلیمەکە رویدا سەرەتا بروای پێ نییە یا لای مەوزوع نییە یا لای هەرزەکارانە و ناراستە پاشان لە ماهیەتی تێدەگات.\nکورەکەش هەست بە گرێکەی خۆی دەکات خۆشەویستی وەک قەرەبووکردنەوە.\nکلۆفسکی دەست دەخاتە سەر بابەتێکی هەستیار خۆشەویستی وەک چەکێک بۆ خۆ قەرەبوو کردنەوە دووبارە گەراندنەوەی متمانە بۆ خود ئەمە ئەوەیە زۆر کەس دەیکات لێرە کارەکتەری (کورەکە) کەسێکی داخراو و نەبینراو و بێ هاورێ و تەنهایە و نەخۆشیشە، ئەمە بۆخۆی هۆکارێکە بۆ خۆشەویستی واتا لێرە خۆشەویستی وەکو قەرەبوو کردنەوەیە نەک جەوهەریەت.\nخۆشەویستی لە فۆرمی قەرەبووکردنەوە هەندێ جار روئەدات لە پێناو ئەوەی تۆ سێکس بکەی یا کەسێک نییە خۆشەویستیت پێ بات یان کەسێک نییە تا ئێستا هەموو ناخی خۆتت بۆ باس کردبێت دڵت بۆ کردبێتەوە، بەڵام ئەمە لەگەڵ کچێک/کورێک دەکەیت لە راستیدا ئەمە خۆشەویستی نییە خۆ قەرەبووکردنەوەیە لە فۆرمی خۆشەویستیدا لە منداڵیدا خۆش نەویستراوی یا پێت وایە کە جوان نیت، تەنانەت زۆر شت هەیە هاورێ نزیکەکانت نایزانن ئەتەوێ بۆ کەسێک باسی بکەیت یا رقت لە خۆتە و بێتاقەتی و بێزاری.\nتەنهای؟ هەست بە بێ کەسی دەکەی؟ کۆمەڵگا تۆی ناوێت یا پیت وایە کەس لێت تێ ناگات هتد...\nخۆشەویستی لە فۆرمی خۆ قەرەبووکردنەوە چارەسەر ئەم دیاردەیە ئێستا زۆر بڵاوە ناوی لی نراوە خۆشەویستی (پاک و بێ گەرد) گەر تێبینیتان کردبێت هەموو دەستپێکێکی خۆشەویستی بەیەکێک لەو بابەتانە سەرهەڵدەدات.\nخۆ ئەمە شتێکی خراپ نییە هەموو بابەتێک لە فۆرمەوە دەست پێ ئەکات بەڵام کێشەی زۆرینە ئەوەیە هەر لە فۆرمم ئەمێننەوە ناگات بە جەوهەریەت (سێنتێز)."
  },
  {
    "id": 429,
    "p": 429,
    "idPoster": "https://lh3.googleusercontent.com/daKJRvhHjsYUkDAIA8V15Wt4gqvq8dOm1ZO8J-i3xPH5O7KPdkCrOLW-qnz5TeLdnxFEJU34J-uOb2bfqdPJ85UetJ_GSGee7ddGtZjrcg6QIY1V5qB5CS-iZa7jR0DIXB1vF06zgg=w2400",
    "typeDirector": "director",
    "memberNameEnglish": "kaziw-shaml",
    "title": "Oriol Paulo",
    "photo": "oriolpaulo.jpg",
    "writingN": "کازیو شامل",
    "nameF": "ئۆریۆل پاولۆ",
    "description": "ئەو پیاوەی کە دەسکەوتە بۆ سەدەی ٢١\nئەو فلیمسازەی کە دەروونشیکارە هەر وەکو دۆستۆڤسکی چەند کارەکتەرێک دەخولقێنێت دۆستۆ لە رۆمانەکانیدا ئەمیش لە فلیمەکانی. بە چەند سەرەتایەکی ڕوون دەستپێدەکات پێت دەڵێت کە ئەمەوێت چیت پێ بڵێم پاشان زیاتر لە چەند رێگایەکت پێ ئەدات بۆ تەفسیرکردنی ئەوەی چاوەکانت ئەیبینێ بەڵێ هەر بەم جۆرە بەردەوام ئەبێت تا وایلێدێت لە رێی ئەوەی کە ئەیبیستی و ئەیبینی مێشکت تەواو قەناعەت دێنێت کەچی ئەگوزەرێ بێگومان هەر یەکێکە لەو چەند تەفسیرەی کە مێشکت دایناوە یا چاوت خوازیاری بینینی دەکات هەر بەوەنەوە قەرار دەدەیت بەڵام بە گومانێکی کەمەوە. ئەمە ڕێک وەکو ئەوە وایە لێت بپرسم کە دراوێکی ئاسنیم فرێدا بەڕای تۆ شێر دەرئەچێت یا خەت پێگومان تۆ دانەیەک هەڵدەبژێری بەڵام چیرۆکەکە ئەوەیە (هیچ کات بابەتەکە بەتەنها شێر و خەت نییە) لەوانەیە هەردووکی دەرچێت بەهۆی ئەوەی دراوەکە بەلایەکدا ناکەوێت بەڵکوو لەسەر پێ خۆی ئەوەستێ یا بەر لەوەی من دراوەکە فرێبەم ئەشێت بمرم ئەشێت دراوەکە برواتە کونی زێرابێکەوە یا ئەسڵەن دراوەکە دراوی شێر و خەت نەبێ یاخود من فێڵێک بکەم هتد...\nجیهانێک لە ئەگەریی هەیە جگە لە پێشبینیە باوەکە، بەڵام لە فلیمەکانی ئۆریۆل پاولۆ گەر بێت تۆ جیهانە ئەگەریەکەش بزانیت هێشتا هەڵەیەک هەر دەکەیت ئەسڵەن مەحکومی بەوەی کە دڵنیابیت ئەزانی بەڵام لە کۆتایشدا نەزانی.\nجگە لە فلیمسازێک دەرونناسێکە لێکۆڵەری تاوانە دادوەرەوە خاوەن هزرێکی فەلسەفییە کە پێمان دەڵێت (مرۆڤ ئەشێت ببێت بە هەموو شت ئایدیاکی وجوودیانە). هەمیشە لە فلیمەکانی تێز و ئەنتی تێز تێکەڵ دەکات تا سێنتێز بەرهەم بێنێت.\nئۆریۆل پاولۆ شیکەرەوەیەکی سایکلۆژیە بۆ نمونە لەم دیالۆگەدا ( پزیشکی دادوەری: لێکۆڵەر، بەچی دەزانی ئەو پیاوە تاوانبارە؟\nلێکۆڵەر: بەوەی پیاوەکە هەمووی دوو روژە ژنەکەی مردوە کەچی ناڵێت ژنەکەم ئێستاش بەڵکوو دەڵێت ژنەکەم جاران.)\nواتا پاشگری رابردوو ئەداتە پاڵ ژنەکەی نەک ئەوەی لە شۆکدا بێت هێشتا بروای بە مردنی ژنەکەی نەکردبێت چونکە مرۆڤ کاتێک کەسێکی ئەزیزی لەدەست دەدات ماوەیەکی درێژی ئەوێت تا بەتەواوی نائاگایی مێشکی قەناعەت بێنێت کە مردوە بەڵکوو بە پێچەوانەوە هەمیشە ئەڵێت باوکم، ژنەکەم، براکەم، فڵان کەس وادەکات یا ئێستاش وایە یا حەزی لەوەیە یا رقی لەوەیە لە کاتێکا مردووە.\nئەمە بۆخۆی دوور لە لایەنی سایکۆلۆژیش سوودبینیە لە بەکارهێنانی تەکنیکی (درێژکردنەوەی کات) لە کۆتایدا ئاماژەم پێ کردوە ئەو تەکنیکە چییە.\nلەهەمان کاتدا فلیمەکانی لە دەوری فەلسەفەی (Yin and yang) کە ئایدیایەکی چینیە پێ وایە چاکە و خراپە، رۆژ و شەو، گەرمی و ساردی، ژن و پیاو،  مردن و ژیان هتد...\nهەڵقوڵاوی یەک روحن لەنێو بازنەیەک دا بەدەوری یەکتر دەخولێنەوە و هاودژن و بەریەک دەکەون بە بەردەوامی و پێکەوە سێنتێزێک بەرهەم دێن و مانایەک بە وجوود ئەبەخشن و هیچیان بێ ئەوی کە مانای نییە بۆ نمونە (کەسێک هەرچەندێک چاک و باش بێت یا کردارێک چەندێک چاک و باشبێت گەر مرۆڤێکی خراپەکار نەبێت ئەو کەسە چاک و باش و جوانەکە نە خودی خۆی نە کارەکانی مانایەکی بۆ مرۆڤ و گەردوون نییە چونکە خراپەیەک نییە تا باشیەکەی ئەوی پێ بەراورد بکەین).\nئۆریۆل پاولۆ تەکنیکی (twisted ending) واتا کۆتای چاوەروان نەکراو یا شۆک هێنەر ئەمە ئەو میکانزمەیە کە پاولۆ بەکاری دێنیت وەکو لەسەرەوە باسم کرد جیهانێک لە ئەگەرییە بۆتۆ بەڵام لە کۆتاییەکدا هەرگیز (نازانیت کە نەت زانیوە)ز\nئەم (twisted ending) خۆی رێبازێکی ئەدەبیە سەردەمانێکیشە لە سینەمادا هەیە بەڵام پاولۆ یەکێکە لەوانەی کە هیچ کەس ناتوانێت بە باشترین ناوی نەبات لە بەدی هێنانی کۆتاییەکی شۆک هێنەر.\nدوای تەواو بوونی فلیمەکەش مێشکت دەزرینگێتەوە دەڵێت ئەوە بەڕاست چی ڕوویدا؟ گەرچی ئەم رێبازە ئەدەبیە یاخود ئەم لقە ئەدەبیە زۆرێک لە رۆمان نوس و فلیم سازان بەکاریان هیناوە لە هەندێک لە کارەکانیان بەڵام پاولۆ یەکێکە لە ناوازەترینەکانی ئەم بوارە.\nشتێکی دیکەش هەیە لە فلیمسازی پاولۆدا (سوود بینین لە درێژکردنەوەی کات) کە ئەمە پاولۆ تاقانە دەکات، ئەوەی هەیە لە فلیمدا بەگشتی ئەوەیە لە هەموو فلیمێکدا وێنەی زیادە و دیالۆگی ئاسایی هەیە، کۆمەڵێ کردار و جوڵە لە فلیمەکانیتردا هەیە تەنها بۆ درێژ کردنەوەی کاتی فلیمەکەیە (وەکو قسەکردن قاوەخواردنەوە پیشاندانی دیمەنی سێکسی دیمەنی ئاسمان و شار هتد..)\nئەشێت کێشەی هەموو فلیمسازێک ئەوەبێت چۆن وابکات فلیمەکەی بگات بە کاتژێرێک بۆ ئەوەی بە فلیم هەژمار کرێت بەڵام کێشەی پاولۆ ئەوەیە کە کاتی فلیم کەمە بۆ ئایدیاکانی، نمونەیەک دەربارەی (سوود بینین لە کات) دووکارەکتەر لە قاواخانەیەکن دانەیەکیان دەپرسێت ئەمرۆ رۆژێکی چۆن بوو؟ ئەوی کەش لە وەڵامدا دەڵێت (باشبوو : good/ it was good) ئەمە دیالۆگێکی سادەیە ئەبێت مانای چی بێت؟ لە هەموو فلیمێکیشدا هەیە و کارێکی رۆتینیە بەڵام لای پاولۆ نیشانەیە بۆ تاوان، بێزاری، ماسک، بێتاقەتی لە کۆتایشدا بۆت دەرەکەوێ چۆن.\nتێبینی؛ (بۆ فلیمی درێژ بە شێوەیەکی گشتی نیوکاتژمێر ئەبێت زیاتر بێت بەڵام فلیمسازانی ئێستا بەگشتی کاتژمێریک هەڵدەبژێرن بۆ فلیمەکانیان)\nیەکێک لە تایبەت مەندێکانی تری پاولۆ ئەوەیە خودی خۆی سیناریۆی فلیمەکانی دەنووسێت لەهەمان کاتشدا دەرهێنانی بۆ دەکات واتا دووکار دەکات.\nبۆ نمونە فلیمی (The Invisible Guest) و (The body el cuerpo) خۆی سیناریۆ و دەرهێنانی بۆ کردوە بەتایبەت فلیمی (The Invisible Guest) بەڵام فلیمەکەی تر تۆزێک یارمەتی و پێداچونەوەی لەلایان سینارستێکی کەوە وەرگرتوە. قوڵ بونەوەیکی زۆری هەیە لە بابەتی خیانەت و سێکس و ماسک و درۆ و تۆڵەکردنەوە و هەمینە، نەقس(هەست کردن بەکەمی) فلیمەکانی بە گشتی لە دەوری ئەو غەریزانەن کە مرۆڤ هاندەدەن بۆ بەردەوامی پێت ئەڵێت هەر ئەو فاکتەرانەی وائەکەن مرۆڤێک بەردەوام بێت هەر ئەو فاکتەرانەن کە قێزەونن هەر ئەمانەشە کە لە تۆیا هەیە و لەکەسێکی کەش هەیە بەڵام تۆیەک و ئەوێک و منێک چۆن کاریگەریمان لێ دەکات ئەو غەریزانە چۆن هەر کەسێک ئاراستە ئەکات؟ بۆ چی ئاوا ئاراستەی دەکات؟\nلە فۆرمێکی تردا ئەتوانین بڵێن ئەوەی بەردەوامی بە ژیان ئەدات لای پالۆ ئەو فۆرمەیە کە لای هەموومان قێزەونە بەڵام هەمووشمان هەر بەوە کاردەکەین بەردەوامی بەژیان ئەدەین(واتا بەردەوامی لای پاولۆ قێزەونی مرۆڤە، لە فۆرمە گشتێکە).\nوە من رێگەم بەخۆم نەدا بەتەنها شیکردنەوە بۆ تاک بەتاکی فلیمەکانی بکەم چونکە گەر بمەوێ حەقی تەواوی پێبەم ئەبێت بە فایلێکی pdf بەتەنها باسی لایەنی سایکلۆژی و فەلسەفی و زانستی هەر یەک لە فلیمەکانی بکەم لەبەر ئەوەی فلیمەکانی گەرچی باسی ژانەرێک بکات بەڵام لەناوەرۆکی فلیمەکە لە خودی ئەو ژانەرەش لایداوە زیاتر دەخاتە روو."
  },
  {
    "id": 430,
    "p": 430,
    "idPoster": "https://lh3.googleusercontent.com/Fi3DL__GBgSIO__BwKUc3u6Y8VYOUyvQ4snXQSoJpnnjjcbTPmRZ4mDPwd_jGLIyOSgdPBuzD-PpqK5nJ-RJxXnx5uYWY81u2kvamctkHMUu0wE8zngD-Vkc-aVLuxm8Yri3c8bn-g=w2400",
    "typeFilm": "film",
    "memberNameEnglish": "kaziw-shaml",
    "title": "The professor 2017",
    "photo": "theprofessor2018.jpg",
    "writingN": "کازیو شامل",
    "nameF": "پرۆفیسۆر ٢٠١٧",
    "description": "خوێندنەوەیەکی فڕۆیدیانە بۆ فیلمی پڕۆفیسۆر\nجۆنی دیپ رۆڵی پرۆفیسۆرێک دەگێرێت کە بە هۆی نەخۆشی ژێرپەنجەوە نزیکەی شەش مانگی لە ژیان ماوە، ئەلێرەوە چیرۆکەکە دەست پێ دەکات کە مرۆڤ بگات بە خۆبوونی موتڵەق چی روئەدات؟\nوەکو فرۆید دەڵیت هەموو مرۆڤێک (منی باڵا)ی هەیە بۆ ڕێگریکردن لە غەریزە شێتانەکەی و نەکردنی ئەو شتانەی کە بەنسبەت کۆمەڵگاوە رەفزن، بۆ دووبارە باڵانسکردنەوەی ئەو شەپۆلانەی کە رۆژانە رووبەرووی دەبێتەوە لە هەستی رق، خۆشەویستی، قسەکردن و نەکردن، هێرشکردن، سێکس، توڕەییی قەبوڵ کردن و نەکردن و هتد...\nبەڵام ئەی چی گەر بڵێن تۆ تەنها شەش مانگت لە ژیان ماوە ئایە هەموو ئەوانە دەکەیت کە ئەتەوێت یاخود هێشتا رێگا دەدەیت منی باڵا ڕەفتارەکانت دیاریبکات؟ \nلەم فلیمەدا پرۆفیسۆر دوای ئەوەی کە دەزانێت تەنها شەش مانگی ماوە قەرار ئەدات ئەوە بکات کە ئەیەوێت واتا چیتر خۆی ڕادەستی منی باڵا ناکات و ئەوەی ئەمێنێتەوە ئەسڵ و جەوهەریەتی خۆیەتی، واتا ئەو (Id).\nکاتێ بۆی دەردەکەوێت کچەکەی هاورەگەزخوازە ئاسایی وەری ئەگرێت چونکە ئەو لە کۆتایدا ئەمرێت چی گرنگیەکی هەیە کچەکەی حەزی چۆنە؟\n(فڕۆید: هەموان لە نائاگاییاندا دا پێیان وایە نەمرن) پێگومان کاتێک بۆت دەردەکەوێت کە ئەمریت چیتر (لیبدۆ)ی تۆ هەمان هەیمەنەی جارانی نامێنێ بۆیە بۆت گرنگ نییە ئەوەی نەوەکەت یا رۆڵەکەت ئەیکات لە دەرەوە چۆن رەنگدانەوەی دەبێت لەسەر تۆ.\nیا ئەوەیە کە تۆ ویستووتە لێی؟ یاخود ئەوەیە کە کۆمەڵگا پێ باشە؟ ئەوەی لێرە گرنگە بۆت ئەوەیە چۆن ئەم ماوە کەمە بژیم؟\n(ئەوەی گرنگە خۆتیت ئیتر، نەک ئەو غەریزانەی کە پێشتر پاڵنەربوون چونکە هەستی (نەمریت لە نائاگاییتدا مردوە) بۆیە ئەتەوێت پێش ئەوەی بمریت بەڕاستی بژیت دور لە پاڵنەرە باوەکان کە وات لێ دەکات ماسکداربیت و لەهەمان کاتدا وات لێدەکات بژیت.\n(لیبیدۆ: واتا حەزی دروست کردنی ژیان لە رێی سێکسەوە لە راستیشدا سێکس جگە لە چێژ بۆ منداڵ دروست کردن و ژیان هەیمەنەو و رەنگدانەوەی تۆیە لە منداڵەکانتدا واتا سێکس کەرەستەکەیە بۆ دروست کردنەوەی خۆت لە فۆرمێکی تردا بەناوی مناڵ).\nپرۆفیسۆر بۆی دەردەکەوێت ژنەکەی خیانەتی لێ ئەکات بەڵام بۆ خودی پرۆفیسۆر چیتر گرنگ نییە چونکە ئاراستەی نائاگایی ئەو بە دوای هەیمەنە و دەسەڵات و غیرە و سێکس و موڵکداریەوە نییە،  بەڵکو بەدوای ئەو ژیانە کەمەوەیە کە ماوێتێ و گەر ئایدیایەکی چەپێنراو لە نائاگاییەوە بێتەوە ناو ئیگۆ(ego) ئەوە بێ باڵانس کردن لە رێی(منی باڵاوە) کارەکە ناکات، بەڵکو لەرێ ئەوەوە دەیکات کە خۆی ئەیەوێت نەک ئەو باڵانسەی کە خەڵک ئەیەوێت یا پێویستە پیشان بدرێت.\nوەک لە فلیمەکدا دەرەکەوێت سێکسێک لە w.c چێشتخانەیەک دەکات بێ ئەوەی ئەو ژنەش بناسێت کە سێکسی لەگەڵ دەکات، هەر لە بەردەم چاوی قۆتابێکانی هەوڵی رازی کردنی ژنەکەش ئەدات.\nئەم کەسە گەشتوە بە سێنتێز نائاگایی و ئاگایی پێکەوە بەستۆتەوە بێ ئەوەی گرنگی بدات بە (منی باڵا) بۆ ڕێگریکردن، بەڵکوو گرنگی پێ دەدات بۆ ئەوەی کە دەیەوێت نەک بۆ ئەوەی کە دەوروبەر چیان دەوێت، گەشتۆتە حاڵەتی (بونەوە بە خۆڵ بۆ گردنەوەی گوڵ) هەموو میکانزیمەکانی ژیان کردن و خواردن هەڵسوکەوت و قەرار دان و خێزان و سێکس دووبارە بنیات دەنێتەوە بەو فۆرمەی کە دەیەوێت نەک ئەوەی کە ئەیانەوێت و پێویست ئەکات.\nجگە لەو خۆپاکردنەوەیەی کە پێدا تێپەڕ دەبێت خۆپاکردنەوە لە هەموو ئەوانەی کە کۆمەڵگا دەیەوێت کە بۆی دروست کراوە خۆ پاکردنەوە لە هەموو هەستە سروشتیەکان و دووبارە بنیات نانەوەیان (سیستمی خۆکوژیەکەی نیتچە).\nلە فۆرمە وجودێکەدا گەشتوە بە کۆتا بەرکەوتەی تەفیسیری نهیسڵزم (پوچگەرایی) کە دیاریکردنی کاتی مردنەکەیەتی بەڵام لە فلیمەکەدا دەیبینین مرۆڤ دەتوانێت چی بکات ئەشێتش ببێت بەچی گەر قەرار بات کە خۆی خاوەنی هەموو بریارەکانە هەرخۆی بەرپرسە لە هەموو قسەو جوڵەیەک و کارێکی، هەرخۆشی چارەنووسی خۆی دیاری دەکات کە چەندێک بژیت. (نمونەیەکی بچووک؛ هەر لە فلیمەکەدا دکتۆرەکە پێی دەڵێت بە دەرمانەوە ساڵێک دەژیت بێ دەرمان شەش مانگ تۆ کامەیانت دەوێت ؟ گەر زوترش فریا بکەوتایە چارەسەر دەبوو) جگە سەدان دیمەن و دیالۆگی تر...\n(لێرە قسە لەسەر کارەکتەرەکە نییە لە فلیمەکە چۆنە ئەشێت کۆمەڵێ کاربکات بە نسبەت تۆۆوە نائەخلاقی بێت بەڵام ئەو بە تێزە فەلسەفێکە گەشتۆتەوە بە خۆی ئیتر خۆی چییە ئەوە بابەتێکی ترە من لێرە مەبەستم لەو میکانزمی ژیان کردنەیە کە ئەیگرێتە بەر)\n"
  },
  {
    "id": 431,
    "p": 431,
    "idPoster": "https://lh3.googleusercontent.com/SvXiNXm_j75-jgwfo8MHqUKGcNBle1ZQR8PSB8FAceE_G5i3o1PFRRmYwBOO_oG_eD3ilZLGSno1dyA2Dt_qSjp_tyt76POhHkHI4MR0LDNYRiWlMRBwSwpzOIhCOZsMX-4CVlaYDg=w2400",
    "typeFilm": "film",
    "memberNameEnglish": "kaziw-shaml",
    "title": "‏A Dangerous Method 2011",
    "photo": "‏adangerousmethod2011.jpg",
    "writingN": "کازیو شامل",
    "nameF": "رێگایەکی مەترسیدار ٢٠١١",
    "description": "شیکردنەوەی فیلمی ڕیگایەکی مەترسیدار\nلە ساڵی ١٩٠٤ تیۆرەکەی فرۆید بەتەواوی بلاوبۆوە، هەر بۆ یەکەم جار یۆنگ تیۆرەکەی فرۆید، تیۆری (هەلسەنگاندی دەروونی نەخۆش و چارەسەر کردنی لەرێگەی قسەوە) بەکاردەهێنێت لەگەڵ نەخۆشێکی. یۆنگ نەخۆشێکی دەبێت بەناوی سابینا سیبلرێن و تیۆری قسەکردن بەکار دەهێنێت بۆ چارەسەر هەر لە رێگای قسەکردنەوە وردە وردە بۆی دەردەکەوێت ئەم ژنە هێستریایەتی و سەرچاوەی نەخۆشیەکە لە گرێیەکی سێکسەوەیە (بۆ بابەتی گرێیەکە لە کۆتایدا ئاماژەم پێ کردوە). پاشان یۆنگ و فرۆید لە ساڵی ١٩٠٧ بۆ یەکەم جار یەکتری دەبینن بەهۆی نامەیەکەوە کە یۆنگ بۆ فرۆیدی دەنێرێت، پەیوەندیەکی چر و پڕیان ئەبێت و یەکەم گفتوگۆیان یانزە کاتژمێر دەخایەنێت.\nیۆنگ بە تەواوی سەرسامی فرۆید ئەبێت ئەکەوێتە ژێر کاریگەری فرۆیدەوە، پاشان لە ساڵی ١٩١٣ تەواو پەیوەندیان ئەبچڕێت لەبەر ئەم هۆکارانە (هۆکارەکان لە فلیمەکە باس نەکراون).\n١-لێکدانەوەی خەون: فرۆید پێ وایە خەونەکان بە هۆکاری چەپاندنە سێکسیەکانن، بەلام یۆنگ پێ وایە ئەوە هەموو بابەتەکە نییە بەڵکوو هێماکان و رەنگەکان لە خەوندا دەکرێت هەندێ جار شتێکت پێ بڵێن دەربارەی داهاتووی خۆت (کە ئەم بابەتە چارەنووس سازە) جگە لە بابەتی نەستی کۆمەڵی لە خەوندا.\n٢-نەست: فرۆید پێ وابوو یەک نەست هەیە ئەویش نەستی تاکە بەڵام یۆنگ پێ وابوو جگە لە نەستی تاک، نەستی کۆمەڵیش هەیە (نەستی کۆمەڵی بەو مانایە نا کە خەڵک لێی تێگەشتوە بەڵکوو بابەتی پاراسایکۆلۆژی (Parapsychology) دەگرێتەوە\nوەک چۆن میتافیزیک هەیە پشت  فیزیک (سروشت) دەگرێتەوە، پاراسایکۆلۆژیش هەیە پشت دەروون دەگرێتەوە. هەر بۆیە یۆنگ یەکەم کەس بوو دەرونناسی و ئەسترۆلۆجی تێکەڵ کرد ئەمەش لای فرۆید رەفز بوو.\n٣-یۆنگ دەرچوە دەرەوە لە چارەسەر لە رێگەی قسەوە و قوتابخانەی خۆی دامەزراند (هەمان رێگەی قسە بەس بە میکانزمی جیاواز)\n٤-و بابەتی ئەوەی یۆنگ لەگەل نەخۆشەکەی خۆی سابینا پەیوەندی سێکسیان لە بەین دروست بوو ئەمەش فرۆید بە نا پرۆفیشناڵی ناوی ئەبرد و لە نامەیەکیشیا یۆنگ بە فرۆید ئەڵێت پەیوەندی ئێمە پەیوەندی کور و باوکە، فرۆید گومان دەکات کە یۆنگ گرێی ئۆدیبی هەبێت، ئەمەش ئەوەندەی دیکە کێشە درووست دەکات.\n٥-جگە لەوەی لە کۆتایدا فرۆید بە یۆنگ دەڵێت سۆفیەک تێکەڵی جادوو و سحر جیهانی خەیاڵ بوە\nو یۆنگ بروای بە فەلسەفەکەی دیکارتش هێنابوو بەڵام فرۆید ئەوەشی پێ رەفز بوو.\nو ئەم فلیمە دوو خاڵی سەرنجراکێشی تێدایە بە (درککردنی خۆم و ئەوەی لە فرۆید و یۆنگ گەشتبم)\n١-هاروهاجی مناڵ بۆ پرکردنەوەی غەریزە سێکسێکانە.\n٢-ئەو شتانەی تۆ ئەوروژێنن ئەو شتانەیە کە لە منالی ئازاریان داویت (ئازار بەو واتایە نا تۆ تێگەشتووی بەڵکوو بۆ نمونە دایک کە منداڵەکەی لە مەمکی خۆی دائەبرێنی ئەمە ئازارە یا ئازارەکانی وەک دەروونی جەستەی واتا ئازار بەو وێنە گەورەکە ببینە لێرە)\n٣-و پرسیارێک لەسەر دەرون ناسی کە ئایە سێکس هەموو وەڵامەیەکەیە ؟ (لە راستیدا هەمان پرسیاری یۆنگە)\nجگە لەوەی ئەم فلیمە هەوڵی داوە بە تیۆرەکەی فرۆید دەرهێنانی بۆ بکرێ کە ئەویش  (من ،منی باڵا ، تێکەڵەکە یا هاوسەنگی کەر ، ئەوەی ئەمەوێت) دروست بکات بۆ نمونە دەوری منی باڵا فرۆید ئەیگیرێ ئەو کەسەی کە هاوسەنگی راگردوە یۆنگە لە نێوان پیشەکەی و ئەو خیانەتەی کە لە بەرامبەر ژنەکەی ئەیکا و لە نێوان تیۆرەکانی فرۆید دەربارەی سێکس و بیرو رای خۆی، ژنەکەی یۆنگ رۆڵی (منی باش بەشێوەیەکی باڵایانە ئەگێرێت) ئەمەش بۆخۆی گرێیەکی ترە.\nگرێیەکە\nسیلینا (کچە نەخۆشەکە): ئەمشەوم هیچ باش نەبوو ئەترسام هەستم کرد شتێک لە پشتمەوە دەستم لێ دەدات.\nیۆنگ: روتبوویت؟\nسیلینا: بەڵێ\nیۆنگ : کاتێک کە لەخەو هەڵسایت ئاوت هاتبویەوە؟\nسیلینا: بەڵێ.\nیۆنگ: باسی یەکەم کاتم بۆ بکە کە لەلایان باوکتەوە لێتدرا.\nسیلینا: کاتێ چوار ساڵان بووم باوکم کردمیە ژورێکەوە وتی جلەکەت داکەنە منیش دامکەند لێمی دا لە پشتەوە لەجاری یەکەم میزم کرد بە خۆمدا لە جاری دووەم ئازارەکەی زۆر تر بوو.\nیۆنگ: هەستت چۆن بوو؟\nسیلینا: حەزم لێ بوو، وروژاندمی (بە گریانەوە).\nئەمە هەم گرێی (Electra Complex) و هەمیش ئەبێتە هۆی دروست بوون هەستی ماسۆشی\nکە لە درێژەی فلیمەکەیا دەرەکەوێت پێکەوە هێستریاش دروست ئەکەن لێدانی لەو کچە لە تەمەنی مناڵی و زەلیل کردنی لەروی دەرونی و جەستییەوە، پاشان گرێ ئلێکترا (کە کچ لە تەمەنی مناڵی حەزی سێکسی بۆ باوکی ئەبێت و ئیرەی بە دایکی ئەبات) وا لێ ئەکات لە نەستیدا لە بەرامبەر پیاو چێژ لە سێکسێکی ماسۆشی ببینێ چونکە هەر لەو تەمەنە کە چوار ساڵان بوە لە لایان خۆشەویستترین کەسیەوە ئازار دراوە و لە هەمان کاتدا چێژیشی هەبوە وروژاندویەتی بۆیە هەر بە سێکسی ماسۆشی (توند و تیژ بوون لە بەرامبەر کەسی ماسۆشی) ئەیگەیەنێتە ئۆرگازم.\nهۆکاری وروژاندەکە بەرکەوتنی جەستەییە چونکە منداڵ نازانێت سزا و تاوان چییە تەنها هەست بە ئازار و خۆشەویستی ئەکات بە گشتی ئەو لێدانە گەرچی ئازاری ئەدات بەڵام بەرکەوتنێکی فیزیکیە بەهۆی ئەو کاتانەی کە زۆر منداڵ بوە لەتەمنی یەک بۆ دوو هەر وا ئەزانێ ئەمەش بۆخۆی خۆشەویستیە بە فۆرمێکیتر، پاشان یۆنگ پەیوەندی بە فرۆیدەوە دەکات چونکە پێی وایە فرۆید راستە."
  },
  {
    "id": 432,
    "p": 432,
    "idPoster": "https://lh3.googleusercontent.com/my57FcOpcuwHS4XlI4VIzXuYAotKqsJRRtcmvtWbFcBUOe1Euz-Bp6rzgB6KcveNZlkuhVAxkTB_BlzLDfRlREVh1dgNr1-JvA12djC3zYm1kZite04w90ZJKKT34J6KRCnQ_4JoFg=w2400",
    "typeFilm": "film",
    "memberNameEnglish": "kaziw-shaml",
    "title": "When Nietzsche Wept 2007",
    "photo": "whennietzschewept2007.jpg",
    "writingN": "کازیو شامل",
    "nameF": "کاتێک نیتچە گریا ٢٠٠٧",
    "description": "خوێندنەوەیەک بۆ فیلمی کاتێک نیتچە گریا\nئاگاداربە ئەم نووسینە سپۆیڵە:\nنیتچە شەیدای کچە شۆخی روسی بوو بەناوی سالۆمی و سالۆمیش شەیدای بیر و هزری نیتچە بوو، بۆ ماوەیەک دۆستی یەکتر بوون و نیتچە داوای هاوسەرگیری لە سالۆمی دەکات ئەویش رەتی دەکاتەوە پاشان لەگەڵ نزیکترین هاورێی نیتچە پەیوەندی دادەنێت بەناوی (پاوڵ رێ)، پێش ئەمەش (ڤاگنەری میوزیکژەن) کە هاوڕێیەکی نزیکی نیتچە دەبێت ئەویش خیانەتی لێ دەکات دوای ئەو هەموو ڕووداوە ئەو ساتە دروست بوو بەناوی (کاتێک نیتچە گریا).\nسالۆمی پەیوەندی بە دکتۆر (برۆیەر) دەکات کە مامۆستای (فرۆید) ـە بۆ چارەسەرکردنی نیتچە، خودی دکتۆر برۆیەرش لەو کاتەدا خێزاندار دەبێت، لەهەمان کاتیشدا عاشقی کچێک دەبێت بەناوی (مێرسا / لە رۆمانەکەدا ناوی بێرتایە) کە نەخۆشێکی خۆی بوە، نیتچە رەتی ئەکاتەوە هێزی عەقڵ و دەروونی بکاتە ژێر سەرپەرشتیاری کەسێکەوە و ئاراستەی بکات گەرچی دکتۆری دەرونیش بێت، بۆیە فرۆید پێشنیاری ئەوە بۆ (د.برۆیەر) ئەکات پەیوەندیەکە وەک دکتۆر و نەخۆش نەبێت بەڵکوو وەک دوو دۆست بێت، برۆیەر ئەم پێشنیارە بۆ نیتچە دەکات نیتچەش رازی دەبێت. (بە نیتچە دەڵێت من دەبم بە دکتۆری دەرونیت و تۆش دکتۆری عەقڵم، نیتچەش بە زەرخەنەیەکەوە رازی ئەبێت) بەڵام پەیوەندێکە ئاڵوگۆر دەبێت نیتچە دەبێت بە دکتۆری دەروون و عەقڵی (دکتۆر برۆیەر) لە رێی دۆستایەتی و قسەکردنەوە هەموو کێشەکانی دکتۆر برۆیەر دەزانێت (هەر بۆیە نیتچە یەکەم کەسیش دەبێت چارەسەری نەخۆشی دەروونی لەرێی قسەکردنەوە بەکاردەهنێت و پاشان دەبێتە بابەتێک کە جێگەی تێرامانی فرۆید دەبێت پاشان فرۆید وەکو تێزێکی دەروونی بە وردەکاری زۆرتر ئەیکات بە چارەسەرێکی فەڕمی و بەکاری دەهێنێت).\nرۆژێک دکتۆر برۆیەر لەگەڵ نیتچە سەردانی گۆڕی دایک و باوکی دکتۆر برۆیەر دەکەن نیتچە تێبینی ئەوە ئەکات ناوی دایکی دکتۆر برۆیەر (مێرسا)یە لە کاتێکا ئەو نەخۆشەشی کە (د.برۆیەر) عاشقی بوە ناوی (مێرسا)یە، نیتچە زیاتر تێ دەگات کە ئەم خۆشەویستیەی دکتۆر برۆیەر بۆ خودی مێرسا نییە بەڵکوو بۆ نەبوونی دایکێتی کە لەتەمەنی ٢ بۆ ٣ ساڵی لای نەبوە و مردووە (لێرەش نیتچە لە گرێ ئۆدیب تێگەشتوە بەڵام نەک بەشێوەیەکی رەسمی و ورد کە لە تێزەکانی فرۆید هەیە) پاشان نیتچە لێکدانەوەیەک بۆ خەونەکانی (د.برۆیەر) دەکات دووبارە بۆی ئەسەلمێنێ لە نەبوونی دایکی ئەو خۆشەویستیە پاک و ڕاستەقینەیەی بۆ مێرسای نەخۆش لە لا دروست بوە) نیتچە پێش زۆرینە خەونی لە بابەتی وەهم دەرکردوە کردوویەتی بە بەشێک لە لێکدانەوەی خود، کەسایەتی)\nبێگومان پێش ئەمانە نیتچە بە برۆیەر دەڵێت: دەبێ خێزانەکەت بەجێ بهێڵی و بڕۆیت بە دوای مێرسا ئەم بۆچوونە بەشێكی گرنگی فەلسەفەی نیچە خۆیەتی كە وەك لە كتێبی (ئەمەیە مرۆڤ) دا دەڵێت: بۆ ئەوەی لێم تێبگەیت و قەبووڵم بكەیت، سەرەتا دەبێت رەتمبكەیتەوە، پاشان برۆیەر جانتاکەی کۆدەکاتەوەو و دەروات بەدوای مێرسا دەبینێت مێرسا لە نەخۆشخانەیەکی ترە لەگەڵ دکتۆرێکی تر هەمان ئەو رەفتارانە لەگەل ئەو دکتۆرە دەکات کە لەگەڵ برۆیەر کردوویەتی برۆیەر بە شکاویەوە دەروات بۆ نۆرینگەکەی لەوێ داوای پەیوەندی لە سکرتێرەکەی دەکات و ئەویش رەتی دەکاتەوە پاشان خۆی بۆ کچان جوان دەکات تا کچان سەیری بکەن و ببێت بەجێ سەرنج بەڵام هەر بێ سوود دەبێت، دواتر خەبەرێ دەبێتەوە و دەبینێ لەرێی خەواندنی مۆگناتیسییەوە (کە فرۆید دەستێکی باڵای هەبوە لە هێنانە ناو کایەی دەرونناسی بەکارهێنانی وەکو چارەسەر) خەوێنراوە و هەر فرۆیدش خەواندویەتی.\nزیاتر کاریگەری نیتچەمان لەسەر دکتۆر برۆیەر بۆ دەردەکەوێت لەسەر بابەتی ئازادی هەڵبژاردن، خۆشەویستی، ماهیەتی خێزان) چونکە کاتێک فرۆید خەواندنی موگناتیسی بۆ برۆیەر دەکات دەبینین لە نائاگایی (نەستی) برۆیەر چی ئەگوزەرێت نیتچەش تەنها لەرێ قسەوە چەن کاریگەری هەبوە چۆن برۆیەری فێری رەتکردنەوە پاشان هەڵبژاردنەوە بە ئیرادەی ئازاد کردوە، بۆیە د.برۆیەر هەست بە سووکبون دەکات چونکە بەدوای وەهم خەیاڵی خۆیەوە بوە و تەنانەت لە رێی گرێیوە کەوتۆتە خۆشەویستیەوە لەهەمان کاتیشدا دڵ خۆشە چونکە بە ئازادی خۆی دووبارە خێزانەکەی هەڵبژاردەوە. (نیتچە دەڵێت: ژیان تراژیدیایە هەموو رێگاکان تراژیدیایە (واتا هەموو تەفسیرەکان تراژیدیایە) (لە رێ سۆز و دۆستایەتی تەفیسری کە دەبەخشین تەفسێرێک کە بشێت بۆ ئێستا تا ئەوەش تێک دەشکێت شێتبوون لە بلیمەتی روودەدات واتا چارەسەر بوونی نییە ئەوەی هەیە گۆرانە لە تەفسیردا)\nئەم فلیمە وردەکاری زۆرە ئەتوانم بلێم هەموو دیمەن و دیالۆگەکانی گرنگن باشترش وایە شارەزای فەلسەفەی نیتچە و دەروونشیکاریەکەی فرۆید بیت بۆ باشتر تێگەشتن.\n"
  },
  {
    "id": 433,
    "p": 433,
    "idPoster": "https://lh3.googleusercontent.com/3BtCqhpi1NFcvp9OrLHIAGOA5HCw-n1sL478h1uM1pcfEtT235msWbSiIgGHPk7ZwMkaVqBfZdeI9yU798CNZ-y1gF-syN4nbfWWwnTC2SS2IZt9kLJzFX80Y9b4paN4fCc22hDSrQ=w2400",
    "typeFilm": "film",
    "memberNameEnglish": "paywand-basam",
    "title": "Tenet 2020",
    "photo": "tenet.jpg",
    "writingN": "پەیوەند بەسام",
    "nameF": "تێنێت ٢٠٢٠",
    "description": "\nکریستۆڤەر نۆڵان\nشیکردنەوەی ڕووداوەکانی فیلمەکە و دەستەواژە زانستیەکان\nپێشەکی بۆ زیاتر تێەیشتن لە فیلمەکە دەبێ لەم دەستەواژانە تێبگەیت.\n۱-entropy-ئینترۆپیواتە گۆڕینی مادە لە دۆخێکەوە بۆ دۆخێکی تر بەتەواوی. بۆ نموونە کە دارێک دەسووتێنی بەشێکی  دەبێتە خۆڵەمێش و بەشێکی دەبێتە گازبەڵام گەر گازو خۆڵەمێشەکە تێکەڵ بکەینەوە نابێتەوە دار ڕاستە؟ بەڵام لەم فیلمەدا باسی ئەوە دەکات کە لە داهاتوودا دەتوانین شتێکی وا بکەین ماددەکان بگەڕێنینەوە ئەسڵی خۆیان (پێش ئەوەی دەسکاری بکرێن).\n۲-inversion-پێچەوانەکردنەوەلە فیلمەکەدا باسی ئەوە دەکات کە لە داهاتوودا مرۆڤ دەگات بە تەکنەلۆجیایەک کە پێی دەوترێت (inversion) لەڕێگەی ئەمەوە دەتوانین کرداری ئینترۆپی ئەنجام بدەین واتا خۆڵەمێش و گازەکە بکەینەوە بە دارەکە.بەڵام فیلمەکە ئەم کردارە جێبەجێ ناکات لەسەر دار  بەڵکوو ئینترۆپی جێبەجێ دەکات لەسەر مرۆڤ واتە مڕۆڤ دەگەڕێنیتەوە دۆخی پێشووتری بە پێچەوانەی کاتەوە کە لەڕێگەیەوە دەتوانێت ڕابردوو بگۆڕێت. بەڵام بۆ ئەوەی مرۆڤەکە بگەڕێتەوە دۆخی پێشووتری دەبێ ئەو شتانەی کە کردونی لەو ماوەیە هەمووی دووبارە بکاتەوە بەڵام بە پێچەوانەوە (واتا گەر بەسەیارەیەک لەماڵەوە چووبیت بۆ بازاڕ دەبێ بە بەگ لە بازاڕەوە بگەڕێیتەوە بۆ ماڵی خۆت) واتا وەکوو فلاش باک.\n۳-Chronological stairs-پلیکانەی کاتئەمانە دەرگای گەورەن کاتێک بچیتە ناویەوە ڕاستەوخۆ دەگوازرێیتەوە بۆ پێچەوانەی کات (عكس الزمني) واتا ئەو هەنگاوانەی کە ئەنجامت داون بەڵام بە پێچەوانەوە یانی کاتێک دەگوازرێیتەوە دەبینیت کە هەمووان بەرەو پێشەوە دەڕۆن تەنها تۆ بەرەو دواوە یان بە پێچەوانەی کاتەوە هەنگاو دەنێیت و ئەو کەسانەی بەپێچەوانەی کاتەوە دەڕۆن ئۆکسجینی دەستکردیان ئەبێ پێبێت چونکە هەموو شتێک بە هەناسەدانیشتەوە پێچەوانە دەبێتەوە  و دەگەڕێتەوە دواوە بۆیە ئۆکسجینی ئاسایی ناتوانی بەکار بهێنیت.\n٤-logarithm-لۆگاریتم ئامێرێکە لە نۆ پارچە پێکهاتووە گەر هەر نۆپارچەکە پێکەوە ببەسترێن و بەکار بهێنرێت ئەوا تەواوی بوونەوەران کۆتاییان پێدێت، ئامانجی مرۆڤایەتیش لەم فیلمە ئەوەیە ڕێگە بگرن لە کارپێکردنی ئەو ئامێرە و هەر پارچەیەکیش لەشوێنیکی نهێنی لە سەر زەوی شاردراونەتەوە.\nچیرۆکی فیلمەکە:\nلە داهاتووی مرۆڤایەتیدا جیهان تووشی گەرمبوونی تەواو (Global Warming) دەبێت واتە زەوی بە تەواوی گەرم دەبێت و زاناکان هۆکاری ئەو گەرمبوونە دەگەڕێننەوە بۆ ئەو کەسانەی کە پێشووتر لەسەر زەوی ژیاون، بۆیە بڕیار دەدەن لەڕێگەی ئامێری inversion بگەڕێنەوە ڕابردوو و ئامێری لۆگاریتم بەکار بهێنن بۆ سڕینەوەی تەواوی بوونەوەران لە ڕابردوودا و پێیان وابووە کە بەم شێوەیە هەموو خراپەکانی مرۆڤایەتی نامێنێت و ئەو کاریگەریەی لەسەر کەشووهەوا دروست بووە لە داهاتوودا نامێنێت بە ئەنجامدانی ئەم کارەو پرسیارێک دروست ئەبێت لێرەیا ئایا گەر لە ڕابردووا مرۆڤەکان بسڕنەوە کەواتە باوباپیرانی خۆشیان لەناو دەچێت ناڕێکیەک دروست ئەبێت، لێرەیا کە ئەگەری هەیە خۆشیان بمرن بەڵام هیچ چارەیەکی تریان لەبەردەم نەماوە تاکوو زەوی چاک بکەنەوە بۆیە پەنایان بردۆتە بەر ئەم ڕێگایە بەهیوای ئەوەی سەربگرێت بۆیە ئامێری لۆگاریتمیان کردە نۆ پارچەوە و ناردیان بۆ ڕابردوو، جا کەسێکیان هەڵبژارد تاکوو بچێتە ڕابردوو نۆپارچەکە کۆبکاتەوە و بەکاری بهێنێت و ژیان بسڕێتەوە و ئەو کەسەش ساتۆر بوو کە نەخۆشی شێرپەنجەی هەیە پێیان وت ئێمە ئاڵتونێکی زۆرت بۆ ئەنێرین بەخۆشی پێی بژێ هەتا ئەو کاتەی نۆپارچەکە کۆدەکەیتەوە وهەمووان لەگەڵ خۆتا دەکوژیت، (ئامێرێک لەسەر دڵی دانرا گەر دڵی لەوەستان بکەوێت لۆگاریتمەکە ژیان دەسڕێتەوە بۆیەمردنی ساتۆر واتا مردنی هەمووان) بەم شێوەیە ڕازیان کرد کارەکە بکات وە چونکە خۆی نەخۆش بوو کارەکە ئاسانتربوو ساتۆریش ئەوکاتەی (لەگەڵ ژن و مناڵەکەی بوو لەسەر کەشتیەکە) هەڵبژراد تاکوو تێیدا بمرێت و جیهان کۆتایی پێ بێنێت.\nلەسەرەتای فیلمەکە دەبینین کە تەنها یەک پارچەی ماوە لەنۆ دانەکە بەتەڵ فیلمەکە (protagonist) لەڕاستیدا ئەو کەسە بووە کە لەداهاتوو گروپی tenetی دامەزراندووە تاکوو بگەڕێنەوە ڕابردوو و ڕێگری بکەن لە کارپێکردنی لۆگاریتمەکە لەڕێگەی دوو کەسەوە؛-یەکەم-کەسایەتیەکە خۆی لە ڕابردوودا (واتا protagonist ی ڕابردوو)دووەم-نێل، بەڵام ناتوانێت ڕاستەوخۆ قسە لەگەڵ خۆیدا بکات لە ڕابردوو چونکە هەردوکیان لە ناودەچن بۆیە وەک بینیمان لەسەرەتای فیلمەکە کۆمەڵێک کەسانی تری بەکار هێنا تاکوو قسە لەگەڵ خۆیدا بکات لە ڕابردوودا و بیهێننە پاڵ تیمەکەی خۆیان کە تێنێتە، بەڵام بەتەڵەکە بە نێل دەلێت کە بە کەسایەتیە ڕابردووەکەی خۆی نەلێت کە ئەیناسێت تاکوو هەموو ڕووداوەکان وەکوو ڕاستی دەربکەون، نێل چەن ڕۆڵێکی سەرەکی هەبوو لە ڕوداوەکان لەسەرەتاوە بەتەڵەکەی ڕزگار کرد پاشان لەکۆتاییدا کاتێ لەگەڵ گرووپی تێنێت دەچن بەرەو ئەو شوێنەی لۆگاریتمەکەی لێیە (بیابانەکە) دەرگاکەیان لەسەر دادەخرێت ڕووداوەکان وا ڕێکخراون کە نێل بچێتە ئەودیو دەرگاکە وەکوو مردوو خۆی نیشاندا پاشان دەبینین کە خۆی دەخاتەپێش بەتەڵەکە و نایەلێت فیشەکەکەی بەرکەوێت و دەرگاکەشیان بۆ دەکاتەوە. بەم شێوەیە ڕۆڵی نێل ئەوە بوو لە داهاتووەوە تا ڕابردوو ڕووداوەکان ڕێکبخات بۆ بەتەڵەکە تاکوو لۆگاریتمەکە لەناو بەرن و دەبینین تیمەکەی تێنێت تەکنیکی (هێرشی دوولایەنە) بەکاردەهێنن کە دابەش دەبنە گروپی A و B کە تیمی ئەی دەخولەک لەپێش تیمی بین واتا پێش دەخوولەک ڕووداوەکان دەبینن  بەم شێوەیە لۆگاریتمەکە لەناو دەبەن و پلانەکەیان سەردەگرێت.تێبینیەک لەسەر ژنەکە (کات) ژنەکە لە جیهانی پێچەوانە بریندار ئەکرێت لەلایەن مێردەکەیئەمان چیانکرد؟پلیکانەی کات (دەرگاکە) کاتێ دەچیتە ناوی دەتباتە جیهانی پێچەوانە گەر بتەوێت دەرچی لە جیهانی پێچەونە وبچیتەوە جیهانی ئاسایی (واتا کات بە شێوەی ئاسایی بڕوات نەک پێچەوانە)\n\n\n\n\n\n"
  },
  {
    "id": 434,
    "p": 434,
    "idPoster": "https://lh3.googleusercontent.com/kZQqV-y3ha8dXZ8QXlRT0GxNqaQhH9f2mQb4qguLwGcY8O8QN3g-Wo0GD6bnFmFB0csb5gxx96tCmkXaL2GtHtdJkOO49uHnhSgdD4eQKNK-RoFCon1ntGiTsrClzTFT69xZdpxC7w=w2400",
    "typeFilm": "film",
    "typeTop": "top",
    "memberNameEnglish": "paywand-basam",
    "title": "interstellar 2014",
    "photo": "interstellar2014.jpg",
    "writingN": "پەیوەند بەسام",
    "nameF": "لەنێوان ئەستێرەکان ٢٠١٤",
    "description": "\nڕوونکردنەوەیەک بۆ ڕووداوەکانی فیلمەکە\nسەرەتا ئەم فیلمە خەیاڵی نییە بەڵکو زیاتر پشت بە بیردۆزە زانستیەکان دەبەستێت بەتایبەتی زانستی فیزیا و چیرۆکی فیلمەکە باس لەوە ئەکات کە ژیانی سەر زەوی بەرەو لەناو چون دەڕوات وە زەوی وردە وردە وای لێدێت کە ژیان لەسەری ئەستەم دەبێت کۆمەڵێک کەس ئەیانەوێت چارەسەرێک بۆ ئەم کێشەیە بدۆزنەوە...\nدەستەواژە زانستیەکان لەم فیلمەدا \nبێگومان ئەم  دەستەواژانە  بۆئەوەی بەباشی لێی تێبگەیت  چەندین کتێبت پێویستە بەڵام من بە سادەیی ڕونی ئەکەمەوە هەرئەوەندەی سودی لێببینین بۆ تێگەشتن لە فیلمەکە..\n①General Relativity Theory\nبێردۆزی ڕێژەیی گشتی کە بیرۆکەی ئەنیشتاینە کە بیردۆزێکی ئەندازەیی کێشکردنە و لەم فیلمەدا سودی لێدەبینن بۆ زانینی کات لەشوێنی جیاوازدا  و دکتۆر براند پسپۆرە لەم زانستەدا\n② wormhole\nبەکوردی کونە کرملەڕێگەی ئەم کونەوە دەتوانی لەشوێنێکەوە بۆشوێنێکی تر بڕوێت بەڵام بە کاتێکی کەمتر وەکو قەدبڕێک وایە و لە فیلمەکەدا لەڕێگەی ئەم کونەوە توانیان لە ڕێگەیەکی کاکێشان(مجرة) یەکەوە بچن بۆ دانەیکی تر کە بەبێ ئەم کونە ماوەیەکی زۆریان پێدەچو \n③black hole\nیان کونی ڕەشئەم کونە لەگەردوندا بەشێوەیەکی زۆر بونی هەیە و بڕێکی ترسناک هێزی کێشکردنی تێدایە کە هەرشتێک وەکو ڕوناکی یان هەر مادەیەک بەناویدا بڕوات هەڵی دەمژێت و هەنێ کەس بە زبڵدانی گەردون ناوی دەبەن و ئەم کونانە کاریگەری زۆریان دەبێت لەسەر هەسارەکانی دەوروبەریان کە باسی دەکەین\n④ Dimensions\nڕەهەندەکان مێشکی مڕۆڤ بەو هەموو  تایبەتمەندیەوە تەنها دەتوانێ  درک بە سێ ڕەهەند بکات بەڵام لە فیلمەکەدا ڕەهەندی تریش ئاماژە پێ دەکەن جگە لەو سێڕەهەندەی ئێمە پێی ئاشناین ڕەهەندی چوارەم هەیە کە کاتە تەبعەن مەبەستم ئەوە نییە ڕۆژ بیستوچوار سەعاتە یان حەفتەیە حەوت ڕۆژە ئەو تێگەشتنە زۆر زۆر سادەیە بۆ کات، کات شتێکی زۆر فراوانترە لەوەی کە ئێمە دەیزانین و لەم سەردەمەدا کات شتێک نییە بتوانین دەستی بەسەر بگرین یان کۆنترۆڵی بکەین یان دەستکاری بکەین و لە فیلمەکە کە باسی داهاتویەکی زۆر دوور دەکات کە هەنێک مڕۆڤ بەڕادەیکی زۆر پێشکەوتون کە توانیویانە بگەن بە ڕەهەندی پێنجەم  کەلەدەرەوەی کاتو شوێنە و لە فیلمەکەدا وشەی (ئەوان ) بەکاردێنن بۆی واتا بە کورتی ڕەهەندی پێنجەم ئێمەین بەڵام لە دەرەوەی کاتو شوێندا وە دەتوانین لەو ڕەهەندەوە  دەستکاری کاتو شوێنی هەموو شتێکی گەردون بکەین کە زەویش دەگرێتەوە لەڕێگەی  هێزی کێشکردنەوە یان تیشکی ڕوناکی یان هەر هێزو زانستێکی دیکە...\nڕوداوەکانی فیلمەکە:\nلە داهاتویەکی دوردا زەوی توشی چەندین کێشە دەبێتەوە بەهۆی کارەساتە سروشتیەکانەوە وە کاریگەری گەورەی دروست کردوە لەسەر بەربومە کشتوکاڵیەکان کەمڕۆڤ دەیانخوات بۆیە قەیرانی خواردن دروست بوەو دەسکەوتنی خواردن شتێکی ئەستەم بوە و تەنها گەنمە شامی توانای گەشەکردنی هەبوو کە پێشبینیان کرد ماوەیەکی زۆری نەماوە تاکو ئەویش لەناو بچێت.و کەسێک بەناوی کوپەر کە پیشەی ئەندازیارە و ئێستا لەبەر بارودۆخەکە خەریکی کاری کشتوکاڵەو ڕۆڵی جوتیارێک دەبینێت و باوکی کوڕێکە بەناوی تۆم  و کچێک بەناوی مێرڤ کە ڕوداوی سەیری بەسەر دێت لەژورەکەیدا وەک کەوتنە خوارەوەی کەلوپەلەکانی ژورەکە و تێکەڵبونو ناڕێکی تیشکی ڕوناکیکەهۆکارەکەی ئەوەیە مڕۆڤەکانی ڕەهەندی پێنجەم ڕێیان پیشان دەدەنو یارمەتییان ئەدەن کەدوایی ڕونی ئەکەینەوەو لەڕێگەی ئەو تیشکی ڕوناکیانە کوپەر دەتوانێ شوێنی ناسا بدۆزێتەوە وبگاتە ناساو لەوێ  ئەندامەکانی ناسا بۆیان ڕونکردەوە کە پێشتر دوانزە کەسیان بۆسەر دوانزە هەسارەی جیاواز  کەلە مەجەڕەیەکی جیاوازدان ناردوە تاکو بزانن ژیان هەیە لەسەر ئەو هەسارانە یاخود ناو ڕۆشتن بۆ مەجەڕەیەکی تر ئاسانە لەڕێگەی کونە کرمەوە  کە ئەو کونانە لەلایەن ئەوانەوە(مڕۆڤی ڕەهەندی پێنجەم) دۆزراونەتەوە بۆ یارمەتیدانی مڕۆڤەکان \nلەو دوانزە کەسە تەنها سێ کەسیان وەڵامی ئەرێنیان هەبو کە ژیان لەسەر ئەو هەسارەیە هەیە ئەوانیش①-میلەر ②-ئێدمۆند ③-مان ولێرەدا پڕۆفیسور  براند لەناسا  بەکوپەر دەلێت کەتۆمان پێویستە بۆ ئەوەی شۆفێری کەشتیە ئاسمانیەکان بکەیت و دوای ناکۆکیەکی زۆر لەگەڵ کچەکەیدا ڕازی دەبێت بڕوات و پێش ڕۆشتی کاتژمێرێک دەدات بە کچەکەی و لەگەشتەکەیا تیمێکن کە پێکدێ لە چەن دکتۆرێک کە ئەمانەن براند و  ڕۆمیلی و دۆیل وەدوو ڕۆبۆتیان لەگەڵدایە تارس و کەیس جگە لەمانە  ناسا دو پلانی هەبو پلانی یەکەم ئەوەبو کە هەسارەیەک بدۆزنەوە و مڕۆڤی سەر زەوی ڕزگار بکەن بەڵام کێشەی زۆریان هەبو لەگەڵ ئەم پلانە گرنگترینیان هێزی کێشکردن بوو واتە ئەگەر هەسارەکەش بدۆزنەوە چۆن بتوانن مڕۆڤی سەر زەوی بگەیەنن بەهەسارەکە بۆیە پلانی دوەمیان دانا ئەویش ئەوەبو کە گەیشتنە هەسارەیەکی گونجاو بۆ ژیان ئەوا واز لەمڕۆڤانی سەر زەوی بهێننو کۆمەڵگایەکی نۆیو تازە لە مڕۆڤ دروست بکەن لەڕێگەی هێلکە پیتێندراوەکانەوە کە بڕێکی زۆریان هەڵگرتبو لەناو کەشتیە ئاسمانیەکەدا و دەست دەکەن بە گەشتەکەیان و بەناو کونە کرمدا تێپەر دەبن  بۆ یەکەم هەسارە کە ئەویش میللەرە و لەڕێگەی دکتۆر براندەوە بۆیان دەردەکەوێت کە هەر کاتژمێرێک لەسەر ئەم هەسارەیە یەکسانە بە حەوت ساڵ لەسەر زەوی... دەگەنە هەسارەکەدەبینن کە زیاتر ناوچەی ئاوی تیایە و وشکانی لێ نییە وە شەپۆلی زۆر بەرزی تێدایە و هۆکارەکەشی هێزی کێشکردنو دووری مانگە لە هەسارەکەوە و دەبینن کە هەسارەکە بۆ ژیان نابێت بەڵام کەشتیەکەی میلەر (ڕاستە میلەرو یانزەکەسەکەی تر ناسا پێش ساڵانێک ناردبویانی بۆ هەسارەکە  بەڵام بەکاتی هەسارەی میلەر لەوانەیە سەعاتێک جیاوازی هەبوبێت لە نێوان گەشتنی میلەر وگەشتنی کوپەر بۆ هەسارەکە) دەدۆزنەوە و زانیاریەکانی ناوی  هەڵ دەگرن و لەکاتی ڕۆشتنیان شەپۆلە  ئاوییەکان ڕێیان لێدەگرێتو لەئەنجامدا  دۆیل ئەمرێت و کەشتیکەش بەهۆی تەڕبونەوە لەکار ئەکەوێت بۆیە بەناچاری بۆماوەی سێکاتژمێرو شتێک  لەسەر هەسارەکە دەمێننەوە کە دەکاتە بیستو سێ ساڵو هەشتمانگی  زەوی!! و دەگەڕێنەوەو دکتۆر ڕیمیلی دەبینین بەتەواوی پیربوەو لەم کاتە زۆرەدا پرۆفیسور براند کە لەناسایە هەوڵی ئەوەی دەدا کە ڕێگەیەک بدۆزێتەوە تاکو کێشەکانی پلانی یەکەمی پێ چارەسەر بکات کە مێرڤیشی لەگەڵدابو کە گەورەببو بەدرێژایی ئەو ساڵانە و لەکاتی مردنیدا پڕۆفیسور براند بە مێرڤی وت کە لەزوەوە دەزانم چۆن چارەسەری کێشەکان دەکرێت بەڵام زۆر ئەستەمە کە  دەبێت زانیاریو داتا لەسەر کونی ڕەش پەیا بکەین وکاتێک دەگەڕێنەوە ڕیمیلی بەکوپەر دەلێت کەوا سوتەمەنی کەمیان پێ ماوەو دەبێت لەنێوان ئەو دوو هەسارەیەی تر کەماوە دانەیەکی هەڵبژێرین ئەوانیش هەسارەی مان یان هەڵبژراد وکاتێک گەیشتن بۆیان دەرکەوت دکتۆر مان درۆی کردوە و زانیاری هەڵەی داوە تەنها بۆئەوەی بەتەنیا لێرەدا نەمرێت و بێن ڕزگاری بکەن و کاتێک دەزانن دەبێتە شەڕ لەنێوانیان و دکتۆر ڕیمیلی دەمرێت و مان دوای ئەوە ویستی کەشتیەکەی خۆی ببەستێتەوە بە کەشتیە سەرکیەکە و ئاگاداریان کردەوە کە وانەکات بەڵام گوێی نەداو بەڕێگەیەکی دەستی و هەڵە کەشتیەکەی نزیک کردەوە بەمەش بەشێکی کەشتیە سەرەکیەکە تەقیەوە ومانیش مرد  دواتر  کوپەر توانی بارودۆخەکە ئاسایی بکاتەوە...وە دوای ئەوە سوتەمەنیان پێنەما و دەیانویست بچن بۆ هەسارەکەی تر کە ئێدمۆندە و لەبەر ئەوەی سوتەمەنیان نەبووبڕیاریاندا کە سوود لە هێزی کێشکردنی کونی ڕەش ببین بۆئەوەی ڕایانکێشێت بەرەوە هەسارەکە و بۆئەوەی کێشی کەشتیەکە سوک بکەنو کوپەر  دڵنیابێ لە گەشتنی دکتۆر براند  بۆ هەسارەکە  کوپەر قوربانی بەگیانی خۆی داو خۆی جیاکردەوە لە کەشتیەکە و خۆی فڕیدایە ناو کونی ڕەش لەگەڵ ڕۆبوتەکەو لێرەدا کوپەر ئەوەی چاوەڕێی نەدەکرد ئەوەبو چوە ناو ڕێڕەوێکی کاتی کەلەلایەن ڕەهەندی پێنجەمەوە دروست کرابو و کردیانە ناو جیهانێکی  پێنج ڕەهەندی بەڵام بەشێوەی سێ ڕەهەندی یان 3d پێشانیان دا تاکو مێشکی لێی تێبگات چونکە وەک باسمان کرد مێشکی مڕۆڤ سێ ڕەهەند زیاتر وەرناگرێت یان درکی پێ ناکات و کوپەر ئێستا لەڕەهەندی پێنجەمە بۆیە توانی لەڕێگای زانستی ڕێژەیی ئانیشتاین هەنێک ئاماژە بۆ کچەکەی بنێرێت بەبەکارهێنانی هێزی کێشکردن ڕوناکی و ئەو کاتژمێرەی کەدایبو بەکچەکەی توانی ئەو داتایانەی کەپێویستیان پێی بوو لە کونی ڕەشدا  بۆیان بنێرێت و توانیان هاوکێشەی کێش کردن ڕونبکەنەوە بۆئەوەی پلانی یەکەم سەربگرێت\nکەواتە بۆمان دەرکەوت کە (ئەوان )هەر مڕۆڤن لەڕەهەندی پێنجەمەوە کە یارمەتی مڕۆڤ دەدەن بەڵام مڕۆڤانێکی زۆر پێشتر گەیشتون بەڕەهەندی پێنجەم بەڵام نەیانتوانیوە بەباشی هاوکاری مڕۆڤی سەر زەوی  بکەن بۆ؟ ؟چونکە وەک دکتۆر براندیش چەنجارێک وتی ئێمە تا ئێستا لەخۆشەویستی نەگەیشتوین و لەوانەیە خۆشەویستی بمانگەیەنێت بە ڕەهەندەکانی تری ژیان مڕۆڤانی ڕەهەندی پێنجەم هێزیان زۆر هەبوە بەڵام پەیوەندیەکی بەهێز یان خۆشەویستیەک نەبوە لەنێوان خۆیانو مڕۆڤانی سەر زەوی تاکو پێکەوەیان ببەستێت  بەڵام کوپەرو کچەکەی پەیوەندیەکی پتەویان هەبوو خۆشەویستیەکی بەهێز لەنێوانیان هەبوە بۆیە مڕۆڤانی ڕەهەندی پێنجەم کوپەرو کچەکەیان هەڵبژاردوە وە هەر  بۆیە توانیان لەوپەڕی ژیانەوە دیسان پەیوەندی ببەستنەوە ئەویش لەڕێگەی خۆشەویستی کە بە شتێکی گرنگ وەسفکراوە لەم فیلمەدا و کوپەریش دەلێت لەکۆتاییدا کە خۆشەویستی کلیلەکەیە ...\nدیمەنی کۆتایی\nپاش چەندان ساڵ لەداهاتودا پاش ئەوەی مڕۆڤ لەسەر زەوی ڕزگاریان بوو توانیان بگەنە ئاستێکی زۆر بەرزی  پێشکەوتن توانیان کوپەر بدۆزنەوە و بینیان هێشتا گەنجە چونکە کوپەر لەڕەهەندی پێنجەم بوە واتە لەدەرەوەی کاتا بوە و لەوێدا دەزانین کە هەردو پلانەکە سەری گرتوە هەم مڕۆڤی سەر زەوی توانیویەتی لە هەسارەی زوحەل بژێن و توانیویانە سود لە هێزی کێشکردن ببینن تاکو بە پێچەوانەی خۆشیانەوە باڵاخەنەو خانو  دابنێن بێئەوەی بکەوێت یان کێشەی هەبێت وەپاشان بینیمان کە دکتۆر براندیش گەیشتۆتە هەسارەی ئیدمۆندو توانیویەتی لەڕێگەی هێلکەکانەوە شارستانیەکی نوێ دا بمەزرێنی لەسەر هەسارەکە."
  },
  {
    "id": 435,
    "p": 435,
    "idPoster": "https://lh3.googleusercontent.com/BMxVAiHf-jExH8P3FW4HiEgv_52lQLL9IJEkwTIjxCaQg0rddk7t8gqz9s9QJ4b3syjRfZ3C4-XZMpUf5hpWTiFU4nOr0g-P2d-X7k_hLXzZXCLrLXhmE_0KU4h0SzOiywRjCkRrwQ=w2400",
    "typeFilm": "film",
    "typeTop": "top",
    "memberNameEnglish": "paywand-basam",
    "title": "inception 2010",
    "photo": "inception2010.jpg",
    "writingN": "پەیوەند بەسام",
    "nameF": "دەستپێک ٢٠١٠",
    "description": "\nڕوونکردنەوەیەک بۆ ڕووداوەکانی فیلمەکە\nسەرەتا فیلمەکە باسی ئەوەدەکات کە چۆن لەڕێگەی خەو و خەیاڵەوە دەتوانی بیرۆکەیەک لە مێشکی کەسێک بچێنیت و کەسەکە بڕوای پێبکات و وابزانێت ڕاستیە و ئەوانەی هەڵدەستن بەم کاری چاندنە ئەمانەن: ①کۆب (لیۆناردۆ دیکاپریۆ): ئەو کەسەیە کە زانیاریەکان دەچێنێ یان دەریان دەکات ②ئاریدن: کە بەرپرسە لەدیزاینکردنی شێوەی خەونەکە ③سایتۆ : بزنسمانێکە کە داوایان لێ ئەکات ئەو کارە بکەن  ④یوسف: کیمیازانێکە کە بۆئەوە بەکاری دێنن بتوانن لەڕێگەی مادە کیمیایەکانەوە بتوانن لەخەونێکەوە بۆ خەونێکی تر بڕون و بتوانن کاتێکی زیاتر بەخەوتویی بمێننەوە ⑤ ئییمس( تۆم هاردی ): بەکاری دێنن بۆ ڕازی کردنی فیشەر ⑥ئارثەر :  کە کۆپ پشتی تەواوی پێدەبەستیت هەموو ئەمانە هەوڵدەدەن کە کاری چاندنی بیرۆکە بۆ کەسێک بکەن بەناوی فیشەر  کە کوڕی پیاوێکی خاوەن کۆمپانیایە کە منافسی سایکۆیە .. و لە فیلمەکەدا پارچە شتێکی بچوک هەیە وەکو مزراح وایە کە لە ناو خەوندا ئەگەر بێتو بیخولێنیتەوە ناوەستێ لەخولاندنەوە بەڵام لەڕاستیدا دەوەستێت وە بۆئەوەی لەخەون بێیتە دەرەوە ئەوە پێویستە بمریت یان لەشوێنێک بکەویتە خواروە کە پێی دەلێن کیک لەفیلمەکەدا . وە خەون چوار  قۆناغی هەیە لەم فیلمەدا قۆناغی یەک و دوەم و سێیەم وە دوای قۆناغی سێیەم قۆناغێک دێت بەناوی limbo کە لەم قۆناغەدا کەسەکە لێی تێکدەچێت کە لەناو خەودایە یان لە واقعا و توشی حاڵەتێکی تایبەت ئەبێت وە خەونی ئەم قۆناغە دروست نەکراوە وە گرنگە بزانن کاتی خەو لەگەڵ ڕاستیدا زۆر زۆر جیاوازە و پێش ئەوەی بچینە سەر چیرۆکە سەرەکیەکە چیرۆکی کۆب و ژنەکەی (مۆڵ) کە مردوە زۆر گرنگە بزانین ئەم دوانە ویستیان کە بچنە ناو قۆناغی لێمبۆوە بۆ چێژوەرگتن  وە بۆماوەی سەدان ساڵ (بەکاتی خەو) و ژنەکەی گەیشتە قۆناغێک کە بڕوای نەدەکرد لەخەودایە و پێی وابو کە لەناو واقعدایە و کۆب دەیزانی کە وانییە بۆیە بۆیەکەمجار کۆب هەڵسا بەچاندی بیرۆکە بۆ ژنەکەی و ئەو بیرۆکەیەی لە مێشکی چەسپان کە ئەوان لەناو خەوندان نەک ڕاستی یان واقع و بڕیاریاندا کە بگەڕێنەوە بۆ ناو دونیای ڕاستی بۆیە خۆیان کردە بەر سکەی قیتارێک بۆئەوەی بمرن و لەدنیای خەیاڵ دەرچن و چونە ناو دنیای ڕاستیەوە. بەڵام ژنەکەی کە کۆب ئەو بیرۆکەیەی لەمێشکی چاندبو کەئەوان لەخەیاڵدان بۆیە ژنەکەی هێشتا پێی وابو کە لەناو خەیاڵدان بۆیە بڕیاری دا خۆی بکوژێت لەڕێگەی خۆفڕێدانەوە لەبان بینایەکی بەرز بۆئەوەی بگەڕێتەوە بۆ دنیای ڕاستی کۆب ویستی ڕێگری لێبکات پێی وت کە خۆمان لەدنیای ڕاستین  بەڵام نەیتوانی بڕوای پێ بێنێتو کاریەری چاندنەکە لەسەری مابو  و  خۆی کوشت  و کۆب ئەم ڕوداوە لەناو مێشکیدا مایەوەو زۆربەی جار لەناو خەوەکانیدا ژنەکەی ئەبینی بەڵام تەنها خەون بوو نەک ڕاستی ... و پاش مردنی ژنەکەی کۆب تۆمەتبار کرا بەوەی کە ژنەکەی کوشتوە بۆیە کۆب ڕایکرد پێش ئەوەی دەستگیری بکەن و نەیتوانی جارێکی تر بگەڕێتەوە بۆ ماڵەکەی و دو مناڵەکەی ببینێت.. ئێستاش فیلمەکە بەوە دەسێئەکات کۆب دەیەوێت هەنێک زانیاری لە سایتۆ بدزێت لەڕێگای دنیای خەونەوە بەڵام ژنەکەی کە هەمیشە لەخەیاڵیایەتی لێی تێکدەدات و سایکۆ دەزانیت لەخەوندان بۆیە فەشەل دێنن و دوای ئەوە سایتۆ دێت بۆلای کۆب و پێیدەلێت تۆ دەتوانی بچیتە ناو خەونەوە ئەگەر بتوانی ئەوەی دەیلێم بۆم بکەی ئەتوانم تاوانەکانت لەسەر لابدەمو بگەڕێتەوە بۆلای مناڵەکەت وکۆب ڕازی دەبێت داواکاریەکەی سایتۆش ئەوەیە کە بیرۆکەیەک بچێنن بۆ کەسێک بەناوی فیشەر کە باوکی خاوەن کۆمپانیایە و بیرۆکەی بگۆڕن سەبارەت بە کۆمپانیاکەی باوکیو واز لەو بیرۆکەیە بێنێت بۆیە کۆب هەڵەسێ بە کۆکردنەوەی چەن کەسانێک بۆ ئەوەی تیمێک دروستکەن وەکو باسمان کرد لەسەروە چەن کەسانێک کۆدەکەنەوە پاشان  تیمەکە لەگەڵ  فیشەرا ئەڕۆن کە گەشتێک ئەکات بۆ لۆس انجلۆس  کە ماوەکەی دە کاتژمێرە بە فڕۆکە و لەگەڵ دەسپێکردنی گەشتەکە فیشەر بێهۆش ئەکەن و دەسئەکەن بە کارەکە  قۆناغی یەکەمی خەوەکە (شارەکە ) کە خەونی [یوسفە] کاتێک دەسپێئەکەن دەچنە خەونی یەکەم کە لەناو شارێکدایە و دەتوانن بەسەرکەوتویی فیشەر بڕفێنن بەڵام بەهۆی هەڵەیەکی تەکنیکی کۆمەڵێک کەس هێرش دەکەنە سەریان و سایکۆ بریندار ئەکەن و پاش ئەوەی هەڵدێن ئیم   کەسێک کە پارێزەری باوکی فیشەرە دەینێرێت بۆلای فیشەر و دەلێت پێویستە چیان وت بیکەیت ئەگەر نا ئەمانکوژنو هەندێک قسە دەکات لەسەر باوکی بێگومان فیشەر وا ئەزانێت لەجیهانی ڕاستیایە نازانێت لەخەونە پاشان بە سەیارەکە دەرەچن دوبارە هێرش ئەکرێتەوە سەریان و یوسف سەیارەکە لێدەخۆڕێت و ئەوانی تریش کەناو سەیارەکەن  دەچنە ناو خەونی دوەم قۆناغی دوەمی خەونەکە  (هۆتیلەکە) کە خەونی ئارثەرە ئەمەوێ بزانن هەتاکو قۆناغێک  لەخەون بچنە سەر کات خاوتر دەبێت و دوژمنەکانیان کەوا هێرشیان کردە سەریان  بەهێزتر دەبێت و بیرۆکە چاندنەکەش کاریگەری زیاتری ئەبێ و لێرەدا کۆب دەچێتە لای فیشن و پێی دەلێت کەسێک دەیەوێت بیرۆکەت لێبدزێو دەسگیرت بکات و بڕوای پێ ئەهێنێت کە منیان وەکو پیاوێکی ئەمن ناردوە بۆلات تاکو بتپارێزم و ژێی دەلێت لێرە پارێزراو نیت و پاشان دەیباتە ژورێک و پارێزەرەکەی باوکی کە لەناو خەوەکەدا دروستیان کردبو  دێت و هەنێ قسە دەکات بەڵام  کۆب  بە فیشەر  دەلێ ئەوەی ویستی زیانت پێ بگەینەێت و بیرۆکەت لێ بدزێت  پارێزەرەکەی باوکتە  و فیشەر باوەڕی پێدەکات و سیقەی کۆب لای فیشەر زیاد ئەکات و پێی دەلێت بۆئەوەی بزانیت پارێزەرەکە چی ئەویست لێت پێویستە بچیتە ناو خەونیەوە و فیشەر ڕازی دەبێ بەڵام لەڕاستیدا ناچنە ناو خەوی پارێزەرەکە بەڵو دەچنە ناو خەوی ئییم قۆناغی سێیەم (بەفرەکە) کە خەوی ئییمە هەمویان دەرون جگە لە یوسف کەلەخەوی یەکەمەو خەریکی شۆفێری کردنە وە ئارثەریش کە لەهۆتێلەکەیە و لەم قۆناغەدا کات زۆر خاو بۆوە لەدیمەنی کەوتنی سەیارەکەدا بۆناو ئاوەکە  دەیبینین و کۆبو فیشەر و ئەوانی تر بەڕێدەکەون بۆ ناو خەستەخانەکە کە باوکی فیشەری لێیە و بەڵام سایتۆ دەمرێت چونکە بریندار بو لەسەرتا و دەچێتە قۆناغی لیمبۆوەو لەکاتی چونە ژورەوەیاندا فیشەر بریندار دەکرێت و دەمرێت بۆیە ئەویش دەچێتە قۆناغی لێمبۆوە بۆیە کۆبو ئاردیەن دەچنە قۆناغی لێمبۆ بۆئەوەی سایتۆو فیشەر بگەڕێننەوە بۆ قۆناغی سێیەم تاکو فیشەر بتوانی لەگەڵ باوکیدا قسە بکات کاتێک دەچنە لێمبۆ دەبینێت ژنەکەی (ماڵ) کە ڕاستی نییە و خەیاڵە  فیشەری گرتوە و داوا لەکۆب دەکات کە بمێنێتەوە بۆئەوەی واز لەفیشەر بهێنێت و کۆبش ڕەتی دەکاتەوە بۆیە برینداری دەکات و ئاندری لەگەڵ فیشەر خۆی فڕیدەداتە خوار لەسەر بیناکە بۆئەوەی بمرێتو بچێته قۆناغی سێیەم بەڵام کۆب دەمێنێتەوە تاکو سایکۆ ڕزگار بکات فیشەر دەگەڕێتەوە بۆ قۆناغی سێ و دەچێت لەگەڵ باوکی قسەبکات کە ئەوباوکە ڕاستەقینەکەی نییە بەڵکو دیزاینیان کردوە وەکو چۆن پارێزەرەکەی باوکیشیان دروست کردوە و پێیدەلێت کوڕم وەکو من مەبەو ژیانێکی تر دەسپێبکە و فیشەریش ڕازی دەبێت بەوەو وا دەزانیت باوکە ڕاستیەکەیەتی و بەمەش فیشەر بیرۆکەی بەڕێوەبردنی کۆمپانیاکەی لەمێشک لادەدەن و ئەو بیرۆکەیە لەمێشکی دەچێنن کە کارێکی تر بکات و لەڕێگەی ایمیەوە کە بیناکە دەتەقێنێتەوە دەمرنو دەگەڕێنەوە قۆناغی دوەم و لەقوناغی دوەمیش  ئارسەر کە دەیانکاتە ناو مەسعەدەکە دەمرن تاکوبگەڕێنەوە قۆناغی یەکەم و بەم شێوەیە هەمویان دەگەڕینەوە قۆناغی یەکەم ناو سەیارەکە کە دەکەوێتە ناو ئاوەکەوە جگە لە کۆبو سایکۆ کە کۆب دەچێتە لای سایکۆ و پێی دەلێت کە تۆ ناو خەونی لەقۆناغی لێمبۆ و مزراحەکەی پێشان ئەدات کە ناوەستێت لەخولانەوە تاکو بۆی بسەلمێنێ کە خەوە بۆیە کۆب سایتۆ پاشان خۆی دەکوژێت و بەم شێوەیە هەمویان دەگەڕێنەوە قۆناغی یەک کەناو ئاوەکەیە و پاش مردنیان لەوێ دەگەڕێنەوە ناو جیهانی ڕاستی کە ناو تەیارەکەیە لە گەشتەکەن ... و سایتۆ بەڵێنەکەی خۆی ئەباتە سەرو تاوانەکان لەسەر کۆب لا ئەباتو ئەویش دەگەڕێتەوە لای دوو منداڵەکەی خۆی."
  },
  {
    "id": 436,
    "p": 436,
    "idPoster": "https://lh3.googleusercontent.com/XmDF3qn4l3XY0PoLZsbHKT9Hlnoz0iaBi8aze2O4eYIU7PGX3dlFrdGRO4OsF74t5Ns3MX6bk8lvu8RDfFQOy5Rtf0rnR5uQAca2RLUPmCO1r1U8H18AVGc_0kOX1HQjwR9qi4CFOw=w2400",
    "typeDirector": "director",
    "memberNameEnglish": "chro-hizat",
    "title": "Kim ki duk",
    "photo": "Kimkiduk.jpg",
    "writingN": "چرۆ عیزەت",
    "nameF": "كیم كی-دوك",
    "description": "\nكیم كی-دوك، لە ٢٠ی كانوونی یەكەمی ساڵی ١٩٦٠ لە بۆنگووای باشوری كۆریا لەدایكبووە، لە تەمەنی نۆ ساڵیدا بەھۆی كێشە و سەختی باری داراییەوە لەگەڵ خانەوادەكەیدا بەرەو سیئۆل گەشت دەكەن، لە تەمەنی ١٦ ساڵییشدا واز لە خوێندنگە دەھێنێت و لە كارگەیەكدا دەست دەكات بە كاركردن، تەمەنی بیستەكانیشی بە خزمەتی سەربازی و كاركردن لە پەرستگادا بەسەر دەبات كە ھاوكاری نابیناكانی دەكرد، تەنانەت لە بواری ئامۆژگاریكاری دینی قەشە دەخوێنێت بەڵام تەواوی ناكات و سەركەوتوو نابێت تێیدا، لە تەمەنی منداڵییەوە ئارەزووی لە ھونەرە جوانەكان دەبێت و لەكۆتاییدا خەونەكەی بە دی دەھێنێت و لەنێوان ساڵانی (١٩٩٠-١٩٩٣) لە كۆلێژی ھونەرە جوانەكانی پاریسدا ئەو بوارە دەخوێنێت و وەكو ھونەرمەندی سەرشەقام كار دەكات. ئەو كارەش تاكە ڕێگا بوو بۆ پەیدا كردنی بژێوی ژیانی. ‎ئەو بارودۆخە سەختانەی كە كیم كی-دوك لە تەمەنی منداڵییەوە ھەتاكو بەردەوامیی ژیانی پێیاندا تێپەڕیووە كاریگەرییان لەسەر ڕەوتی ژیان و فیلمسازییەكەی كردووە و بەڕوونی بە كارەكانییەوە دەبینرێن.‎یەكێك لە شتە نامۆكانی ژیانی ئەم فیلمسازە ئەوەیە كە بۆ یەكەمین جار لە تەمەنی ٣٢ ساڵیدا دەبێت كاتێك لە فەڕەنسا تەماشای فیلم دەكات؛ چونكە لەو بڕوایەدا بوو كە فیلم و سینەما بۆ كەسە ڕۆشنبیر و دەوڵەمەندەكانن و بەدڵنیاییەوە خۆی بە یەكێك لەوان نەدەژمارد. ئەو یەكەم فیلمەش كە تەماشای كرد و زۆر كاریگەری بەسەریەوە ھەبوو (The Silence Of The Lambs-1991) بوو، پاشان (Leos Carax-1991)، كە ئەم فیلمانەش بەوە ناسراون ھەمیشە ھاندەرن بەوەی خوێندكارەكانی باكوری كۆریا ژیانیان بە سینەماوە پەیوەست بكەن.‎پاشان دەگەڕێتەوە بۆ باكوری كۆریا و بڕیار دەدات وەكو سیناریۆنووس دەست بە كاركردن بكات، لە كێبڕكێیەكدا كە لە لایەن ئەنجوومەنی كۆریای فیلمەوە ڕێكخرابوو؛ ساڵی ١٩٩٥ سیناریۆیەك دەنووسێت و لە كێبڕكێكەدا براوە دەبێت و یەكەم خەڵاتی خۆی دەباتەوە، پارەی ئەم خەڵاتەش بۆ بەرھەم ھێنانی فیلمی (Crocodile-1996) تەرخان دەكات. لەو كاتەشەوە ھەتاكو ساڵی ٢٠٠٨ ساڵانە لایەنی كەم فیلمێكی بەرھەم دەھێنا. ‎ساڵی ٢٠١١، پاش ماوەیەكی زۆر دیار نەبوونی لە بواری فیلمسازیدا؛ بە فیلمی (Amen) دەگەڕێتەوە، ھەمان ساڵ بە فیلمە دۆكیۆمێنتارییەكەی (Arirang) خەڵاتی باشترین فیلم لە فێستڤاڵی كاندا دەباتەوە، ئەم فیلمە بەتەواویی لە لایەن خۆیەوە بەرھەم ھێنرا، ھەر لە كاری نووسینی سیناریۆكەوە ھەتاكو كاری دەرھێنان و كامێرا و دەستكاریكردن و ئەكتەری پاڵپشت. یەكێك لە فیلمە ھەرە تایبەتەكانی ژیانی فیلمسازەكەیە؛ (Arirang) گۆرانییەكی كۆرییە كە خەڵكی لە كاتی خەمباری و دڵخۆشیشدا دەیچڕن، پردێكە لەنێوان ڕابردوو و ئێستای فیلمسازەكەدا.‎ساڵی ٢٠١٢ش بە فیلمی (Pieta) خەڵاتی Golden Lion لە فێستیڤاڵی فیلمی ڤێنس دەباتەوە و براوەی ٥ خەڵاتی ئەكادیمی بوو، ئەمەش یەكەم فیلمی كۆری بوو كە خەڵاتی باشترین فیلم بباتەوە لە میانەی سێ فێستیڤاڵی نێودەوڵەتی فیلمدا لە ڤێنس و بەرلین و كاندا.‎ساڵی ٢٠١٤ لە دوو فێستڤاڵی جیاوازی فیلمدا خەڵاتی باشترین دەرھێنەر بۆ دوو فیلمی جیاواز دەباتەوە، لە فێستیڤاڵی نێودەوڵەتی فیلم لە بەرلین بۆ فیلمی (Samaritan Girl/ 2004) و لە فێستیڤاڵی فیلم لە ڤێنس بۆ فیلمی (Iron-3/ 2004). كیم كی-دوك یەكێكە لە گرنگترین و كاریگەرترین فیلمسازەكانی ھونەری-سینەمایی باكوری كۆریا، فیلمەكانی براوەی خەڵاتە جیاجیاكانی فێستیڤاڵە سینەماییە ئەوروپییەكان بوون، بەڵام لە وڵاتەكەی خۆیدا ئەم سەركەوتنانەی نەبووە و بگرە بە شكستخواردوو ھەژمار دەكرێت، خەڵكانی كۆریا بەوە ناوی دەبەن كە فیلمەكانی ترسناك و مەترسیدار و تۆقێنەر و لە ھەمان كاتدا زۆر ئەوروپییانەن، پێدەچێت ھۆكارەكەشی شێواز و ڕەوتی كاركردنی دەرھێنەرەكە بێت كە بە تەواوی جیاوازە لە دەرھێنەرە كۆریاییەكانی دیكە و پەیوەندی بە باس و بابەتی فیلمەكانییەوە ھەبێت. سیناریۆی سەرجەم فیلمەكانی خۆی نووسیوونی و تەنانەت ھەندێكجار بەبێ سیناریۆ وێنەگرتنی فیلمەكانی بە ئەنجام گەیاندووە، بۆ نموونە فیلمی (Spring, Summer, Fall, Winter...And Spring)، ھەروەھا زۆرجار لە ناوەڕاستی كاری وێنەگرتندا ھەڵدەستا بە گۆڕینی سیناریۆكان؛ ئەمەی بەپێویست دەزانی بۆ زیندوێتی فیلمەكانی و ھەوڵی دەدا لە شێواز و ستایڵی دەرھێنەرانی شەپۆلی نوێی فەڕەنسی نزیك ببێتەوە. فیلمەكانی پڕن لە دیمەنی توندوتیژیی و بە پێچەوانەی دەرھێنەرە كۆریاییەكانی دیكەوە ھەرگیز شەرمی لەوە نەكردووە كە كێشەكانی كۆمەڵگای كۆریا بھێنێتە نێو فیلمەكانییەوە و بیانخاتە ڕوو. بەگشتی پاڵەوانانی فیلمەكانی كەسانی لە چین نزم و مامناوەندەكانن و لەبارەی ئەو كەسانەوە فیلم دروست دەكات كە بیر ناكەنەوە، لەم بارەیەوە كیم كی-دوك دەڵێت: بۆیە لە بارەی ئەم كەسانەوە فیلم دروست دەكەم؛ چونكە دەمەوێت بینەران بیر لەوە بكەنەوە كە ھەر بەڕاستی ژیان چۆنە. پاڵەوانەكانی كەم قسە دەكەن و بە ڕەفتارەكانیان ھەستەكانیان دەردەبڕن، بۆئەوەی لێیان تێبگەیت پێویست ناكات گوێ لە وشەكانیان بگریت؛ بەڵكو سەرنجدان لە ڕەفتار و جووڵەكانیان ناخ و بیركردنەوەكانیان پیشان دەدات، نواندنكارەكانی كەسانێكی كەم قسە و بێدەنگن بەھۆی ئەو كارەسات و ئازارانەوە كە لە ڕابردوودا ئەزموونیان كردووە"
  },
  {
    "id": 437,
    "p": 437,
    "idPoster": "https://lh3.googleusercontent.com/8QedA2gsykvtB1k8lZOsNI1v2rRNj2uNH6DpB-et8wng-lEZIGukUA4E_35C-S6OXAmMVOeTJX_fGyX-ox8e1NSCmemMA9dgwlAKAPJOh1AyxQ-Qxvm1BpJdoufydRj8wwDxpCgjCg=w2400",
    "typeFilm": "film",
    "typeDirector": "director",
    "memberNameEnglish": "shara-mustafa",
    "title": "‏‏Bin jip 2004 ‏Moebius 2013",
    "photo": "mobiusebinjip.jpg",
    "writingN": "شارا موستەفا",
    "nameF": "خانووی چۆڵ ٢٠٠٤, مۆیبیەس ٢٠١٣",
    "description": "دەرھێنانی: کیم کی دووک\nکیم کی دووک لە نێوان بەکارنەھێنانی دایەلۆگ و پەیامی گەورە.\nکیم کی دووک: یەکێک لە فیلمسازەکانی کۆریای باشوور، کە دەرھێنانی بۆ کۆمەڵێک فیلم کردووە، فیلمەکانی کیم شێوەیان جیاوازترە لە ھەر فیلمێکی دی. جیاوازی کارکردنی ئەم دەرھێنەرە وای کردووە کە کارەکانی لە ھیچ دەرھێنەرێکی دی نەچێت، وە لە پاڵ گەورە دەرھێنەرانی دیکەی دنیادا ناوی ھەبێت. یەکێکە لەو دەرھێنەرانەی ھەمیشە فیلمەکانی لە مێشکی بینەر پانتاییەکی گەورە داگیر دەکەن، دەبنە ھۆی فکر کردنەوەیەکی زۆر، ئەم دەرھێنەرە بە دەرھێنەرێکی بێدەنگ ناسراوە، لەبەر ئەوەی فیلمەکانی کەمترین دایەلۆگ لە خۆ دەگرن، بەڵکو لە بری دایەلۆگ کیم بە: ڕەنگ، میوزیک، دەم و چاو، کرداری بێدەنگ و وێنەی جیاواز ئەوەی دەیەوێت بە بینەری دەگەیەنێت، بەشێوەیەک لە زۆربەی فیلمەکانی کەمترین دایەلۆگ دەبینرێت، تەنانەت لە فیلمێکی ڕۆمانسیشدا کە باس لە دوو دڵدار دەکات کیم تەنھا چاو دەکاتە ئامرازێک بۆ گفتووگۆ و تێگەشتن لە پەیڤەکان، سینەما لە لای کیم بە کۆمەڵێک وێنەی بێدەنگ دەست پێ دەکات کە زۆرترین تیشکۆ دەخاتە سەر جوڵەی جەستە و دەم و چاوی کارەکتەرەکانی، ھەر ئەم وێنانە لە چاوی بینەر ڕەنگ دەدەنەوە و بەھەمان شێوە ھەر ئەم وێنانەشن بە ھاوکاری میوزیکێک لە گوێی بینەر دەنگ دەدەنەوە. کارەکتەرەکانی زۆر بە زیرەکانە ئەوەی لە ھەگبەی کیم'ـدایە دەیدەنە دەستی بینەر، بە بێ وتنی وشە و ڕستەی زۆر، بەبێ جنێو، بەبێ قسەی شیرین ڕۆڵێکی ناوازە بەرجەستە دەکەن کە زۆربەی جار وا لە تۆی بینەر دەکات بڵێیت: ئەگەر دایەلۆگیش نەبێت، کەسی شارەزا دەتوانێت کاری خۆی لە ھزرماندا بھێڵێتەوە، چوونکە ئەو کەسە شارەزایە پێش ھەر شتێک وەک وێنەیەک بۆ سینەمای ڕوانیوە، لە ھەمان کاتدا فیلمەکانی کیم زیاتر وا لە بینەر دەکەن گرنگی بە زمانی جەستە و چاوەکان بدات، چوونکە بەبێ دایەلۆگ و لەگەڵ میوزیکی ئارامدا سەرنجی ئێمەی بینەر زۆرترین بەلای زمانی جەستەوەیە، لەبەر ئەمەشە کە زمانی جەستە گرنگییەکی زۆر وەردەگرێت لە فیلمەکانی کیم'ـدا. دووان لەو فیلمانەی کیم کە کەمترین دایەلۆگی تێدان و یەکیان ھەر ھیچ دایەلۆگێکی تێدا نییە فیلمەکانی:‏ Bin-jip, Moebius'ـن، کە ھەریەکیان باس لە چیرۆکێکی جیاواز دەکات، بەڵام چەند خاڵێکی ھاوبەش لە نێوانیان وا دەکات بینەر بزانێت ئەم دوو فیلمە کیم کی دووک کاری دەرھێنانی بۆ کردوون، ھەردوو فیلمەکەش کیم کی دووک خۆی سکرینپلەی بۆ نوسیون لە پاڵ دەرھێنانیان. فیلمی bin-jip 2004: باس لە کوڕێکی گەنج دەکات (تای سوک) کە کاری بڵاو کردنەوەی ڕیکلامی کۆمپانیایەکی خواردن دەکات، ئەم کوڕە ھەر جارێک کە ڕیکلامەکان دابەش دەکات بەسەر ماڵەکاندا، ماڵێک دەدۆزێتەوە کە چۆڵە و کەسی تێدا نییە، زۆربەی جار خاوەنی ئەو ماڵانە لە سەفەرن بۆ گەشتێک یاخوود کارێک، بەمەش چەند ڕۆژێک لە ماڵەکەدا دەمێنێتەوە و پشووی تێدا دەدات، ئەوەی سەیرە ئەم گەنجە دەستکاری ھیچ شتێک ناکات و ھیچ شتێک نادزێت، بەڵکو کەلووپەکانی ماڵەکە ڕێک دەخاتەوە، جل و بەرگەکان دەشوات، ئامێرە شکاوەکانی وەک: سەعات، کۆنتڕۆڵ چاک دەکاتەوە، بەڵام ڕۆژێک ڕێی دەکەوێتە ماڵێک کە چۆڵ نییە و خانمێکی نمایشکاری گۆشەگیر و لە کۆمەڵ دابڕاوی تێدایە (سون ھوا)، ئەم خانمە و گەنجەکە پەیوەندیەک لە نێوانیان دروست دەبێت. کارەکتەری تای سوک وا دەردەکەوێت کە کەسێکی لاسار و بێکار بێت، بەڵام لە ڕاستیدا کەسایەتییەکی ھێمن و لەسەرخۆی ھەیە، لە ھەمان کاتدا کەسایەتی سون ھوا دابڕاو، گۆشەگیر، زەلیل، بێدەنگ'ـە، کە دەتوانیت لە چاوەکانیدا ئازار و ناڕەحەتی ببینیت، لەم فیلمەدا دوو کارەکتەری سەرەکی فیلمەکە ھەتا کۆتایی تەنھا یەک وشە لە زاریان دێتە دەرەوە ئەویش: خۆشمدەوێیت'ـە، ئەم تاکە وشەیەش لە کاتێکدایە کە بینەر ھەرگیز چاوەڕێی ناکات، بۆیە دەکرێت بڵێین: ڕووداوەکانی ئەم فیلمە زۆر چاوەڕوان نەکراون، وا ئاسان خۆیان نادەن بەدەست بینەرەوە، ڕووداوگەلی ئاڵۆز نین بەڵام ئاشکرا و زانراویش نین، بینەر تەنھا نابێت بە کەسێک کە چاوی لە فیلمەکە بێت بەڵکو خۆنەویستانە کاردانەوە بەرامبەر ڕووداوەکانی فیلمەکە بۆ دروست دەبێت. میوزیک کاریگەرییەکی زۆر گەورەی ھەیە، بەجۆرێک دەتوانیت لە ناو چاوەکانیان و بە ھەست کردن بە میوزیکەکە ھەموو شتێک بخوێنیتەوە، لەگەڵ ئەوەدا ساوندتراکی فیلمەکە زۆر جیاواز لە فیلمەکانی دیکە گۆرانییەکی عەرەبییە، زۆر ھێواش لەگەڵ ڕووداوەکان تێکەڵت دەکات، بەمەش وادەکات بە گشتی تۆ فیلمێکی تەواو ھونەری و ڕۆمانسیاتێکی تەواو جیاواز ببینیت لە دیدی کیم کی-دووک'ـەوە. فیلمی Moebius 2013: لە پاش ٩ ساڵ لە بەرھەمھێنانی فیلمی (خانووی چۆڵ- bin-jip) کیم کی دووک ھەستا بە دروست کردنی فیلمێکی دیکە، ئەمجارەیان ھیچ دایەلۆگێکی لە نێو فیلمەکەیدا بەکار نەھێنا، تەنھا بە وێنە و ڕەنگ چیرۆکێکی ئێجگار سەیر و ترسناک دەدات بە چاوی بینەردا، چیرۆکێک پڕ لە حەزی مرۆڤ بۆ سێکس، چیرۆکی داڕمانی دەروونی مرۆڤ بەھۆی سێکس و پەیوەندییە سێکسییەکانی نێوان دوو ڕەگەز، داڕمانی ناخی مرۆڤ تەنھا لە ڕێگای جووڵە و ھاوارەوە، بەبێ بوونی ھیچ وشەیەک... فیلمەکە باس لە خێزانێک دەکات کە لە (باوک و دایک، کوڕێکی ھەرزەکار) پێکھاتوون، لەم فیلمەدا ٣ ئاکتەر و ٤ کارەکتەر بوونی ھەیە، کارەکتەری «دایک» و «خۆشەویستی باوک» ھەمان ئاکتەر بەرجەستەی دەکات، (کارەکتەرەکانی ئەم فیلمە ناویان نییە). بەھۆی ئەوەی باوکەکە کەسێکی زۆر شەھوەتبازە، لە دەرەوەی ماڵەکەی پەیوەندی لەگەڵ خانمێکی دیکە ھەیە، دایکەکە ھەوڵ دەدات ئەندامی نێرینەی ببڕێتەوە، بەڵام شکست دەھێنێت ھەر بۆیە دەبێتە کەسێکی سەرلێشێواو و ھەڵدەستێت بە بڕینی ئەندامی نێرینەی کوڕەکەی، لە ئەنجامدا سەراپای ژیانی ئەم خێزانە گۆڕانکاری بەسەردا دێت و توندووتیژی دەست دەگرێت بەسەر دەروونی خێزانەکەدا، ئەم توندووتیژییە و تێکچوونە لە دەروونی کارەکتەرەکان ھەر لە دەستپێکی فیلمەکە نیشانی بینەر دەدرێت: کاتێک لە سەرەتادا باوکەکە تەلەفۆنێکی بۆ دێت و لەگەڵ دایکەکە بە شەڕ دێن، لە یەکدی دەدەن بەبێ ئەوەی قسەیەک بکەن، بۆیە ھەر لە سەرەتاوە کیم بە بینەر دەڵێت ئەم فیلمە پڕە لە تێکچوونی دەروونی، پڕە لە حەزی مرۆڤ، پڕە لە ترس، تێکشکان، ھەستی تاوانباری، شێتی و قێزەونی. لە ھەمان کاتدا ئەوەی تێبینی ھەردوو فیلمەکە بکات دەبینێت کە: یاری گۆڵف و زیندان دوو دیمەنی ھاوبەشن لە نێو ئەم دوو فیلمەدا، لەگەڵ ئەوەشدا: وێنەی شەقام، خانووەکان وە ھەڵبژاردنی کەسایەتییەکان نزیکیەکی زۆری تێدایە، گەر پێش بینینی ھەردوو فیلمەکەش بینەر نەزانیت کە ئەم دوو فیلمە کاری ھەمان فیلمسازن، ئەوا دوای بینینی فیلمەکان لە  تەکنیکی وێنەگرتن و فیلمسازی کیم'ـەوە درک بەوە دەکەیت کە ئەم دوو فیلمە ھەرچەندە دوو چیرۆکی جیاوازن، دوو پەیامی جیاواز، دوو بابەتی جیاوازن بەڵام زۆر خاڵی ھاوبەش لە نێوانیاندا وادەکات فیلمسازەکە بناسرێتەوە، زۆر خاڵی ھاوبەش وا لە بینەر دەکات کارەکانی کیم جیابکەنەوە لە نێوان هەزاران فیلمی دیکە."
  },
  {
    "id": 438,
    "p": 438,
    "idPoster": "https://lh3.googleusercontent.com/vPZNnfyLVIC2OmRfgFPazL3vxNlG4P21slFUx_s_c9MFZp_S075HNG8YwHoUVW3DepTdWk1NM2TIFoTN_YqXNI8ao5LNna-jtePw05LQsc6iwNBsQ5n_eKnd8t4qmDhLMetr3AZ1nQ=w2400",
    "typeFilm": "film",
    "memberNameEnglish": "binar-mahmud",
    "title": "Dunkirk (2017).",
    "photo": "Dunkirk2.jpg",
    "writingN": "بینەر مەحموود",
    "nameF": "دەنکێرک",
    "description": "\n١٠'ـیەمیــن فیلمـی کـریستـۆفـەر نــۆڵـان دەربـارەی چـیرۆکێـکی ڕاستـەقینـەیـــە کـە لـە ماوەی جـەنگـی جیھـانــی دووەم و لـە سـاڵـی ١٩٤٠'دا ڕوویــداوە، کـە بـاس لـــە ھـێزەکـانـی سـوپـای ھـاوپـەیمانــان دەکـات کـە ١٩٨٠٠٠ سەربـازی بـەڕیتـانـی و ١٤٠٠٠٠ سـەربـازی فـەڕەنـسی, بـەلجیکـی, کـەنـەدی, پۆڵـەندی و ھـۆڵــەندی) لـەلـایـەن سـوپـای ئەڵمـانەکـانـەوە دەورە دراون، لـە ھـەریـەکە لــە ئـاسمـان ئـاسمـان و زەوی دەریـاکانـەوە چڕنـووکـی دوژمـن لـەسەر گـەردنـی ھێـزەکانـی ھاوپـەیمـانانـە.. بـۆ ئـەوەی ڕزگـاریــان بـێت و نـەبنـە سوتـەمـەنـی جەنـگی دووەمـی جیھـانــی پێـویستـە بـە لــانەی شێرەکـەدا تێپەڕبـن و بـەندەری دەنکـێرکـ'ـیش تـاکـە دەروازەیـە.. وە لـەو کـاتەشـدا چاره‌نوسی ڕۆژئاوای ئه‌وروپـا له‌سه‌ر (وینستن چۆرچل) سه‌رۆك وه‌زیرانه‌ نوێیه‌كه‌ی به‌ریتانیا به‌ند بوو، كه‌وا ده‌بوو بڕیار بدات كه‌وا له‌گه‌ڵ (ئه‌دۆلف هیتله‌ر) ڕێكه‌وتن ئه‌نجام بدات، یاخود به‌رده‌وام بێت له‌ جه‌نگـ ( ئـەوەش لـە فیلمـی Darkest Hour بـە جوانـی بـە دیــار دەکـەوێـت) چـی وا دەکـات فیلمـی دەنـکێرک کـەمێـک ئـاڵـۆز بـێت, ھـەرچـەندە چـیرۆکـی فیلمـەکـە بـە گـشتـی ڕووداوێـکی ئـاسایــیە و ئـەوەشـ ڕێگـایـەکـە بـۆ نـوسـینـی سینــاریـۆ، وەکـ نـۆلـانی دەرھێنـەریـش وتوێـتی: چـیرۆکـی دەنکـێرکـ تـا ڕادەیـەکـ سـادەیـە.. بـەڵـام من بـە شێـوەیـەکی ئـاڵۆز پـیشانـی بینـەری ئــەدەم.. لێرەدا ٣ خــاڵـی تێـڕوانـیــن ھـەیـە کـە ڕووداوەکـانـی فیلمـەکـەمـان پـێدەڵــێـت, بـەڵـام ھـەموو جـارێـک دەرھێـنەر دەمـانبـاتــە خـاڵـێکـی دیاریـکراوی ڕوانـینـ و لـەدوایـدا جـارێـکی دیـکە دەمـانھـێنـێتــەوە بـۆ خـاڵێـکـی دیکــەی تێـڕوانـینـی فیلمـەکـە، وە پـاشــان بـەرەو تێـڕوانـیــنێکـی دیکــەی فیلمـەکـە و وە ھـەروەھـا.... ھـەتـا ئـەم ڕووداوە مـێژوویـیەش زۆر ئـاڵـۆز و زەحــمەت بـووە تـاکـو بـە ئـاسانــی تێیـ بگەیــت .. لـێرەدا بــاس لـە ڕووداوە ئـاڵـۆزەکـانـی دەکـەیـن و لـەوانـەیـە لــات ئـاسان بێـت و باشتـر لـێی تێبـگەیــت..، خـاڵـی یـەکـەمــی تێـڕوانـیــنـی فیلمـەکـە بـریتـی یــە لـەو بـەربـەستـەی کـە لـە دەریـادا دادەنـرێــت The Mole_  یەکـ ھەفتـە ئـەم تێـڕوانـینـە بـاس لـەو ڕووداوانـە دەکــات کـە تێـیدا سـەربـازەکـان لـە بـەربـەستـە دەریـاییـەکـەی کـەنـاری دەنکـێرکـ' دان، وە ئـەمـەش ھـەفتــەیـەک بـە خـۆیــەوە دەبــات.. خـاڵــی دووەمـی ڕوانـیــن، لـە دەریــادا The Sea, یەک ڕۆژ ئـەم خـاڵەیـان بــاس لـەو ڕووداوانـە ئــەکـات کـەلـە دەریـادا ڕوودەدەن و بـە تـایبـەتیـش لـە کـەشتیـەکـەی بـەڕێـز. داوسـن' دا لەگـەڵ کـوڕەکـەی بـەڕێـز. داوسـن'دا کـە پـیتەر'ـە و کـوڕێکـی دیکـەی گـەنجیـشیـان لـەگەڵـدایە کـە ' جۆرج'ـە.. ئەمـەش لـە ڕۆژی یەکەمـدا ڕوودەدات.. تێـڕوانـیــنـی سێـیەمـیــان، لـە ھــەوادا The Air_یـەک کـاتژمـێرتـێڕوانـینـی سێیـەم بـاس لـەو ڕووداوانـە دەکـات کـە لـە ئـاسمـاندا یـاخود لـە ھــەوادا ڕوودەدەن، وە بـە تایبەتیـش لـەگـەڵ فرۆکەوانـەکـانــدا؛: فـاریـەر) کـە تـۆم ھـاردی ڕۆڵـەکەی دەگـێڕێـت وە فڕۆکـەوان (کـۆڵینـز) کـە جــاک لـۆدن ڕۆڵـەکـەی ئـەگێڕێـت، ئـەمەش کـاتژمـێرێــکـ دەبــات.. چـۆن ھـەر سـێ مـەبەستـەکـە لـە فیلمـەکـەدا دەنـاسرێنـەوە؟ یـەکـەم شــت کـە پـێویستـە بـیزانـین ئـەوەیـە کـە ھـەر ٣ ڕوانـینـەکـە لـە ھـەمـان کـاتدا دەست پـێ نـاکــەن، بـەڵـام لـە ھـەمـان کـاتدا تـەواو ئـەبــن..! بـە واتایـەکـی دیــکە، یـەکـەم تـێڕوانـین ئـەوەیە کـە لـە سـەرەتـادا لـە بـەندەرەکـە یـاخود بـەربـەستـەکەدا ڕوودەدات و حەوت ڕۆژ دەخـایەنـێت، پـاشــان بـە دوایـدا دووەم تێـڕوانـیــن دێـت کـە بـاسی ڕووداوەکـانـی نـێو دەریــا دەکـات و ڕۆژێـک دەخایـەنـێت و ھـەتـاکو کـۆتـا ڕۆژ یـاخود تـاکو ڕۆژی حـەوتـەمی تێـڕوانـیــنـی یـەکــەم ڕوونـادات.. پـاشـان دەگـەیـنــە تێـڕوانـیــنـی سێیـەم کـە لـە ھـەودا یـاخود لـە ئـاسمـاندا ڕوودەدات(وەکـ لـە سـەرەوە ئـاماژەی پـێدراوە), کـە یـەکـ کـاتژمـێر دەخایـەنـێت و ھـەتـاکو کـۆتا کـاتژمـێری تێـڕوانـیــنـی یـەکـەم و دووەم ڕوونـادات..! لـە فیلمـەکـەدا ئـەو ٣ ڕوانـینـەی کـە بـاسم کـردووە لـە ھـەمـان کـاتدا دەبینـرێـت بـەڵـام وەکـ دیـارە کـە لـە ھـەمـان کـاتدا ڕووداوەکـان ڕوویــان نــەداوە.!! تێـڕوانـیــنـی سێـیەم ھـەتـاوەکـو کـۆتا کـاتژمـێری ڕوانـینـی یـەکـەم و دووەم دەسـت پـێ نــاکـات، وە ئـەوەی دووەمـیش کـە ڕووداوەکـانـی نـاو دەریـایـە ھـەتـاکو کـۆتـا ڕۆژ لـە تێـڕوانـیــنـی یـەکـەم دەست پـێ نـاکات کـە دیمـەنەکـانـی سـەرەتـای فیلمـەکـەن، وە  بـەم شێـوەیـە ئـەتوانیـت لـەوە تێبگەیـت کـە ھـەر ٣ ڕووداوەکـە کـەی دەست پـێکـردووە وە چـۆن کـۆتایــیان ھـاتووە..وە چـەنـد نھـێنـیەکـی دیکـە ھـەیـە دەربـارەی دیمـەنێـکـی گـرنـگی فیلمـەکـە کـە پـەیـوەنـدی بـەوەی سـەرەوە ھـەیە..لـە فیلمـەکـەدا بـینـیومـانـە کـاتـێک فـڕۆکـەی دووەم کـە لـەلـایـەن 'کـۆڵینـز'ـەوە فڕۆکـەوانـی دەکـرێـت دەکـەوێـتـە خـوارەوە بـۆ سـەر ئـاوەکـە، فڕۆکـەوانـی یـەکـەم ( فـاریـەر-تـۆم ھـاردی) لـە ڕێگـەی ڕادیـۆی دەنـگ گـوێزەرەوەکـەوە ھـاوار دەکـات بـەسـەریــا بـەڵـام کۆڵـینز جـوابـی نـاداتـەوە، وە پـاشـان دەرھێنـەر  لـە دورەوە کـەشتیـەکـمان نـیشانـدەدات کـە بـەرەو لـای فرۆکـەکـە دێـت کـە لـەسەر ئـاوەکـە نـیشتـۆتـەوە،  وە پـاشـان فـاریـەر دەستێـک بـەرەو لـای ئـەو ڕائـەوەشێـنێـت! بـەڵـام بـۆچـی دەستـی بـەرەو ئـەو ڕائـەوەشێنـێت؟  لـەبەر ئەوەی خۆشیـدەوێ؟ یـان لـەبـەر ئـەوەی ئـەو فڕۆکـەوانـەی لـەناو ئـاوەکـەدایـە یـەکەمـجار دەستی بۆ فاریـەر ڕاوەشـاندووە و ئەمـیش بـەو شێـوەیە وەڵامـی داوەتـەوە؟ نـەخێـر وانییـە، ئـەم دیمـەنـە لـە تێـڕوانـیــنـی سێیـەمـدا دەبـینرێـت( لـە ئـاسمـاندا ), بـەڵـام ئـەگەر دووبـارە سەیـری بکـەینـەوە ئـەوا وەکـ دیـارە لـە فیلمـەکـەدا لـە ڕوانـینـی دووەمـیشـدا دەبـینـرێـت کـە لـە دەریـادایـە.. کـە ئـەمە بـە تەواوەتـی شتـێکی جیـاوازە..! ڕووداوەکـان بـە شێـوەیـەکی ھـەست بـزوێـن بـە خێرایــی ڕوودەدەن ھـەتـاکو دەگـەینـە ئـەو دیمـەنـە بـەپێـی ڕوانـینـی دووەم ( لـە دەریـاوە ), لـەو کـاتەی دەبینـین کـە فـڕۆکـەکـەی کـۆڵـینز' دەکـەوێـتە خـوارەوە و لـەسەر ئـاوەکە دەنـیشێـتەوە، پـاشـان نـاوەوەی کـەشتیـەکەی بـەڕێز داوسـن دەبـینرێـت کـە بـەرەو لـای ئـەو دێــن، پـاش ئـەوە دیمـەنـەکە دەچێـتە نـاوەوەی فڕۆکـەکـەو ئـەمەش ئـەوەمـان پـێدەڵـێت کـە ئـەو لـەنـاو فڕۆکـەکـەدا گـیری خـواردووە و نـاشتوانـێ دەرگـاکەی سـەرەوە بـکاتـەوە وە کـاتێـک ئـەو دەستـی بـەرەو سـەرەوە ڕادەوەشێـنـێت، لـێرەدا وا بیر دەکـەمـەوە کـە فڕۆکـەوانـی یـەکەم وادیـاربـوو کـە دەستـی بـەرەو سـەرەوە ڕادەوەشێـنێـت بـەڵـام وانییـە و دەیـەوێـت کـە بـەشی سـەرەوەی فڕۆکـەکـە یـان لـوتکـەکـەی بـکاتــەوە.. گـەر تێبینـیت کـردبـێت چـەند دیمـەنێـکـی فیلمـەکـە ھـەن کـە دووجـار یـان زیـاتر دووبـارە دەبنـەوە و ھـەر جـارێـکـ لـە دیدێکـی جیـاوازی ڕوانـینـەوە دەبینـرێـت، وە ئـەگەر لـە سینـاریـۆی فیلمـەکـە تێـبگەیـت ئـەوا چیـرۆکـەکـەی ئـاسانـتر دەبـێت لــات، کـە لـێــرەدا چـەمکێکـی بێھـاوتـای کـریستـۆڤـەر نـۆلــان ھـەیــە، کـە نـۆلــان فیلمـێکـی جەنـگی دروستکـرد جیـاواز لـە ھـەموو ئـەوانـی دیـکـە، فیلمـێکـی جەنـگی بـەبێ پـاڵەوانـی سـەرەکـی .. فیلمـێکـ کـە تـەنھــا زیندوو مـانــەوە تێیـدا ھـەمــوو شتێــکـەدەنکـێرکـی کریستۆفەر نۆڵـان براوەی ٣ خەڵاتی ئۆسکـار و ٦٤ خەڵاتـی دیکـەی جیاوازە و یەکێکـە لە باشتریـن فیلمـی ساڵـی ٢٠١٧ .."
  },
  {
    "id": 439,
    "p": 439,
    "idPoster": "https://lh3.googleusercontent.com/mVOMFddp3Xa_zAJWZXnI9LwO8BdwMIY68g763GUWACLHfS_wHYAKq02hjCS_uJc46yRIsZ3ynl92KPY6etQo97CWGwCFMizgu6ArKShaS_kLx835HBlI5JylfV_Tzl-CTWi5fHWN9A=w2400",
    "typeFilm": "film",
    "memberNameEnglish": "binar-mahmud",
    "title": "Finding Neverland (2004)",
    "photo": "FindingNeverland(2004).jpg",
    "writingN": "بینەر مەحموود",
    "nameF": "دۆزینەوەی شاری خەونەکان",
    "description": "\nجەیمـس بـاری پـیاوێک کە ئارەزووی گەورەبوونی نییە.. بە ھەمان شێوەش نوسـەری چیرۆکـی کەسایەتییەکە کـە ئەویـش حـەز بـە گەورەبـوون ناکـات! کە ئـەو کەسایەتیەش ( پیتـەر پان )ـە.. Finding Neverland — دۆزینەوەی شاری خـەونەکان جەیمـس باری نوسەری شانۆگـەری  پیتـەر پانـە، کە لەژێـر کاریگـەری ژنێکـ و چـوار منداڵە ھەتیوەکەیـدا نوسیویەتـی.. لەکاتێکدا کە جەیمس خۆی خێزاندار بووە و خێزانەکەشی لەبەر ئەو ھۆکار پشتگوێ خستووە وە زۆرتریـن کاتی لە ماڵی ئـەو کەسەدا بەسەربردووە کە ئیلھامـی چیرۆکەکەی پێداوە.. وە گرنگیەکی زۆریشـی بە منداڵەکان داوە، گەر باسێکی گشتی فیلمەکە بکەین؛ ، Finding Neverland باس لە سەرەتاکانـی ساڵـی ١٩٠٣ دەکـات لە لەنـدەن کە نوسەرێکی بەناوبانگ بەناوی  جەیمس بـاری دەکـات کە ( جۆنـی دێپ ) ڕۆڵـێکی ناوازەی کەسایەتیەکە دەگێـڕێت لە فیلمەکە ).. کۆتـا شانۆگـەری ئەم کەسە خەریکـە وەک کارەساتێکی لێدێت! لەوکاتەدا پێویستی بە چارەسەرێکی باش و خێرا ھەیە تاکو ئەو شتانـەی پێ ڕاست بکاتـەوە، چونکـە بەڕێوبەری شانـۆ'یەکە تووشی تەنگانەیەکی دارایی بووەتەوە و پێویستی بە کارێکی شانۆیی ھەیە کە لەو ئاستەدا بێت کورسیەکانی شانۆکـەی پێ پڕبکاتەوە..دوای ماوەیەکو لە پارکی کینگستـۆن، جەیمـس ئاشنا دەبێت بە خێزانی  دەیڤـس  کە لە دایکێک بەناوی ( سیلڤیا ) وە ئەمیش دەکرێت بڵێین ( کەیت وینسلێت )  توانیویەتی جوانترین ڕۆڵی خۆی تێدا بگێڕێت ) و چوار منداڵە ھەتیوەکەی دەکات کە لە ( پیتەر - جۆرج - مایکڵ - جاک ) پێکھاتوون، لەدوای ئەو ڕووداوەوە جەیمـس دەبێتە ھاوڕێی خێزانەکە و کاتێکی زۆریان لەگەڵ بەسەر دەبات، وە لە ھەمان کاتدا باسی منداڵی خۆی'یـان بۆ دەکـات کاتێکـ کە برا گەورەکەی مردووە خێزانەکەی ھەستاون بە بانگکردنی ئەوەوە بە ھەمان ناوی برا گەورەکەیەوە، کە زۆرجار وا ھەستیکردووە لە منداڵـی برا گەورەکەیدا ژیاوە نەک ھـی خۆی!  جگە لە باسکردنی ئەو لایەنە تراژیدیەی خۆشی، جەیمس کاتی خۆش لەگەڵ منداڵەکاندا بەسەر دەبات و یارییان لەگەڵ دەکات و جلـی سەیر لەبەر دەکەن و زۆرجار دەبنە چەتەی دەریا و ھەندێک جاریش کاوبۆیەکان یاخود ھیندییە سورەکان،وە سیلڤیاش زۆر سوپاسگوزارە بۆ ئەو بایەخەی بۆ ئەوانی ھەیە بە تایبەتی دوای ئەوەی کە نەخۆشی لەگەڵدایە! ھەر چۆنێک بێـت.. تاکە گرفت لێرەدا ھەبێت لەوانەیە کوڕی دووەم بێت ( پیتەر ) کە ( فرێدی ھایمۆر ) بەو تەمەنە کەمەوە توانیویەتی ڕۆڵێکی گەورە بگێڕێت)،  کە مردنی باوکی کاریگەریەکی گەورەی لەسەر دروستکردووە! کە ئەویش بەپێی کات ئەگەری گۆڕانی ھەیە! فایندینگ نێڤەرلاند دەکرێت پشاندانی بەھرەی جۆنی دێپ بێت، بەتایبەتی دوای ئەوەی بۆ چەندین خەڵاتی گەورە بۆ ڕۆڵەکەی پاڵێوراوە کە گرنگترینیان ئۆسکارە..  فیلمەکە بۆ چەند خەڵاتێکی دیکەی ئۆسکاریش پاڵێوراوە وەک باشترین فیلم و باشترین میوزیک.. بە جۆرێک کە ساوندتراکی فیلمەکە دەتوانێـت پەلکێشی ڕووداوەکانـت بکات، بەجۆرێکی دەکرێت کاری لەو چەشنـە بەرھەمە تـەواو جیاوازبێـت بۆ سینەما!"
  },
  {
    "id": 440,
    "p": 440,
    "idPoster": "https://lh3.googleusercontent.com/vyQOzRYfGG6WMC8D9lil00udJ_ZLZMnBDWhQ9cgKM5mAUbLhJ9xhHZCSsAA87H27zcpXPo9zZfouYjnTYjOhWn9U3uYVmCEJlYVZmZOgC0CaJahzTtNog-kq5TyywPEP0eUWord49A=w2400",
    "typeFilm": "film",
    "memberNameEnglish": "binar-mahmud",
    "title": "Birdman (2014)",
    "photo": "111",
    "writingN": "بینەر مەحموود",
    "nameF": "پیاوی باڵندە",
    "description": "-ئەکتەرێـکی نوێم بۆ بھێنـە, وودی ھـاریڵسـن'ـم بـۆ بھێنـە =سەرقاڵـی فیلمـی The Hunger Games'ـی دواترە! -ئەی مایکڵ فاسبێنـدەر؟ =ئـەویـش سەرقاڵـی زنجیرە فیلمەکانـی Xmen'ـە! -چـی سەبـارەت بـە جێرێمـی ڕێنـەر؟ =کـێ؟ -جێرێمـی ڕێنـەر، پاڵێوراوەکەی ئۆسکـار، کـابراکەی فیلمـی The Hurt Locker.. =ئـەویش یەکێکـە لـە تۆڵەکـەرەوەکان ئێستـا -نـەفرەت، ئـەویشیان کردۆتە نێـو ئـەو بـوارەوە! نـاتوانم بـاوەڕ بەوە بکـەم!!  گرنـگ نییـە بەلامـەوە، بـۆ کـەسێکی دیکـە بگـەڕێـن... — شكۆمـەندی و خـولیـای گەیشتـن بە لووتكە، ناوبانگ و ڕووناكیەكان، گەر خـاوەنـی ئەمانـە بیت ئەوا خەڵکـی بـە کەسێکـی مـەزن لێـت دەڕوانـن.، خۆشیان دەوێیت و سەربەرزن پێت، وە پاشان هەموو شتێك لە پڕێكدا لەنێو هیچدا بزر دەبن، شكۆمەندی نا، گەورەیی نا، تەنها ناوبانگ لەبیردەكرێت لەنێو كاولكاری ئەو شكۆیەدا.. لەلایەنی جەستەییەوە ئامادەیت و بونت هەیە، بەڵام هۆشیاریت ونە لە ڕابردووتدا، تامی ژیان و خۆشبەختی لەوێدا لەدەست ئەدەی، هەوڵ ئەدەی شكۆت بگەڕێنیتەوە لەوەی هەرچیت لێ بەجێماوە، هەوڵ ئەدەیت كە دووبارە خۆت لە خاڵی ڕووخانەكانتەوە بنیات بنێیتەوە، دەست دەكەیت بە هەوڵدان بۆ دۆزینەوەی خۆت، وە پاشان هەوڵ ئەدەی ئەوانە بگەڕێنەوە دەوروبەری تۆ، لێت نزیك بن، هەوڵدان بۆ گەیشتن بە لووتكە، وردە وردە تێدەكۆشیت تا ئەو شتانە بوونیان هەبێت، بۆ ئەوەی دووبارە ببیتە خاوەنی ژیانێك.. ژیانێكی مانادار، بۆ ئەوەی جارێكی دیكە دڵخۆش بیت... •کاتێـک ڕاستـیـە وجودیەکـان تێکـەڵـی ئەندێـشە خەیاڵیەکـان دەکرێـن! پیـاوی باڵنـدە فیلمێکـی درامـیە لـەجۆری کۆمیـدیای ڕەش وە دەکرێـت بڵێیـن یەکێکـە لـە جیاوازترینەکانـی سەدە و مـێژووش بە ھەمـان شێـوە! فیلمەکـە پـشانـدەری ئـەو ڕاستیـەیە کـە لە پـشت دیمەنـی فیلمـەکانـەوە ڕوودەدەن و ئێمـە نایانبینـین! وە ئایـا ئەکتـەرەکانـی ئێستـا ھـەموویـان ڕاستەقینـەن؟ فیلمەكە دەربارەی زۆر لـایەن قسە ئەكات، ژیان و بونخوازی(وجودیەت)، حاڵەتی كەسێك لە جیهان، لەسەر ژیانی خێزان، لەسەر ڕەخنەگرەكانی فیلم، وە چۆن هەندێك لەوان بە ڕواڵەت ڕوانینەكانیان بنیات ئەنێن بەبێ ڕەچاوكردنی شتە زۆر گرنگەكان لە فیلمدا و بایەخی ڕاستەقینەی.. وە بە گوێرەی سۆزەكانیان هەندێ جار، بودجەی گەورە و وە ئەمەش كاریگەریەكەیەتی لەسەر خەڵكی گشتی و چۆن ئەوان بۆ هونەری ڕاستەقینە كوێربكات، ئەو فیلمانەی هەوڵ دەدەن كە هونەرێكی سینەمایی جوان دوور لە فیلمە جەنجاڵیە نەریتیەكان دروست بكەن، دەربارەی هونەرە شانۆیـیە كۆن و لەبیركراوەكانی ئەم ڕۆژانە .. دەربارەی پەیوەندی ئەكتەرەكان لـە پشتی دیمەنەكان و كامێراوە... فیلمـەکە چیرۆکـی سوپـەر ھێـرۆیـەکـ پـیشان دەدات کـە پێشـتر لـەلـای خەڵکـی بـە پیـاوی بـاڵنـدە نـاسراوبـووە، سەرکـەوتـن لـەدوای سەرکـەوتـن وای لـە ئـەو کردووە زۆر بەناوبانـگ بێـت لـە جیھانـدا.. پـاشـان بـڕیاردەدات واز لـەم زنجیرە گـاڵتەجـاریـە بھێنـێت، بـەڵـام نـاتوانـێت لـە چـوارچێـوەی ئـەم پـیاوە بـاڵندەیـە دەربچێـت! تەنـانەت ئەو کەسانـەی کـە ڕۆژانـێـک ئەم کەسەیـان خۆشویستـووە نایانـەوێـت لـە ڕۆڵێکـی دیکـەدا بیبیننـەوە! بـەڵام ھێشتـاش زۆر کـەسـ ھەر بـە پیـاوی باڵنـدە ئـەم کـەسە دەناسنـەوە.. ھـەر لەبـەر ئەم ھـۆکـارانـە دەگـەڕێـت بەدوای پێشکـەشکـردنـی شـانـۆیەکـی نـوێ'ـدا تـا دەرفەتێکـی نـوێ لـەگەڵ خەڵکیـدا ببینێتـەوە و لـە بەرگـی  پـیاوی بـاڵنـدە ـدا دەربچێـت! فیلمەکە بـە شێوەیەکـی ناڕاستەوخـۆ دەرخـەری ژیـانـی مایکڵ کیتـۆن'ـی ئەکتـەری سـەرەکـی فیلمـەکەیـە! ..  مایکڵ کیتـۆن لـەساڵـی ١٩٩٢ ڕۆڵـی کەسایەتی سوپـەرھێـرۆی  بـاتمان ـی بینـی لـە فیلمـی Batman Returns، لـەدوای ئەوەی وازی لـە ڕۆڵـی بـاتمان ھێنـا .. نەیدەتـوانـی لـە ڕۆڵەکانـی دیکـە خـۆی بسەلمێنـێت یـان بـە جۆرێکـی دیکـە نەیدەتـوانـی لـەو بـەرگـەی پـیاوی شەمشەمەکوێـرە بێتـە دەرەوە!  ھـەوڵەکانـی مایکڵ بـەردەوام ھـەتا چەندیـن فیلمـی دەرھێنـا و چەنـدی دیکـەشی بـەرھەمھێنـا بـەڵام ھیچیـان سەرکـەوتنێکـی وایـان بـە خۆیانـەوە نەبینـی! وە زۆر کـەس دەیانـوت پـیاوی شەمشەمەکوێـرە ھـۆکـاری سەرکـەوتنەکانـی ئەم کـەسە بـووە..! ھـەر بـۆیە لێـرەدا ڕۆڵـەکـەی ئەلیخانـدرۆ ئینـاریتـۆ'ـی دەرھێنـەر دەستـی پێـکرد.. ھـات و مایـکڵ کیتـۆن'ـی ھێنـا بـۆ ڕۆڵ گـێڕانـی کەسایەتی پیـاوی باڵنـدە'ـو دروستکـردنـی فیلمێک لـە کەسێکـی ئەزموونـدارەوە! ئـایـا مایـکڵ کیتـۆن خـۆی سەرکـەوتـوو یـان ھـۆیەکـەی پیـاوی شەمشەمەکوێـرە بـوو؟ .. یـان ئایـا ڕیگـان خـۆی کـەسێکـی سەرکـەوتـوو بـوو یـان ھـۆیەکـەی پیـاوی باڵنـدە بـوو؟ . .  بـەجۆرێکـی دیکە/ پـیاوی باڵنـدە بـاس لـە کـەسێـک دەکـات کـە لە ھەمـوو لایەکـەوە دەورە دراوە! ئەکتەرێـک کـە سەردەمانێـک کـەسێکی مـەزن بـووە کاتێـک بـەدوای پاڵـەوانێتـی ھەڵـە کەوتــووە و ھـیوای لـەسەر شانۆیـی داھاتـوویەتـی تاکـو پـاش ٢٠ سـاڵ لـە وازھێنـان جارێکـی دی شکـۆی بۆ بگـەڕێتـەوە.. فیلمـەکـە بـە دیمەنێکـی سەروو سروشتـی دەسـت پێدەکـات کاتێـک پیـاوێکـ بە ھەمـان چیرۆکـە خەیاڵیەکانـی نینجایەکـان یـان ئەفسانـە ساموڕاییـەکان بـەجۆرێـک فڕیوە یـان بـەرز بـوەتـەوە لـە زەوی! کـە دەرھێنـەر لێـرەدا دەیـەوێـت دیمـەنـە خەونینـەکەی کاراکتـەرەکـە نیشـان بدات.. دەیـەوێـت لایـەنە سۆزدارەکـەی کارەکتـەرە سەرەکیەکـەی فیلمـەکە ( ڕیگـان ) نیشـان بـدات، پـەرۆشـی کارەکتـەرەکـە بۆ شکۆ و ئـەو وزەی کـە خـۆی ھەیەتـی! پـاشان بـەجۆرێکـی دیکـە دەرھێنـەر دیمەنەکـە لـای بینـەری فیلمـەکە دەگـۆڕێـت، لـە دیمەنێکـی خەیاڵیـەوە بـۆ ڕاستیەکـی پـڕ لـە ئازار لـە گەڕان بـەدوای خودی کـارەکـتەرەکـەدا لـەلایـەن خۆیـەوە! وە گـەڕان بـەدوای کەسێکـی شیـاودا بـۆ ڕۆڵبینیـن لـە شانۆیەکـەدا وەکـ لـە دایەلـۆگەکـەی سەرەوەشـدا دانـراوە.. ھەسـت بـەوە دەکـەیت کـە ڕیـگان ھێـزێکـی جیاواز و وزەیـەکـی شـاراوە لەژێر ئێسکـەکانیـدا ھەیـە!  بـەڵام ئـەوان لێـرەدا تـۆ جێدەھێـڵـن! کـێ کـەسە ڕاستەقینـەکـەیە و کـێ ئـەو کەسەیـە کە لـە کۆنـدا ھەبـووە! جوانیەکـی درامـی لـە تێکـەڵ کـردنی شتەکـان پێکـەوە ھەیـە بـەڕادەیەکـی نزیـک لـە تێکـەڵ کردنـی ڕاستـی لـەگەڵ ئـەو خەیاڵانـەی کـە ھێنراوەتـە پێشچـاوی بینـەر..! وە تێکـەڵ کـردنـی ڕۆح لـەگەڵ ئـەو نەخۆشیـەی کـە لـە گیانـی کارەکـتەرەکـەدا بڵاوبـۆتـەوە! فیلـمەکە زیـاتر ناخـی کەسایەتیەکـە پیشـان دەدات وەکـ لـەو ڕاستیـەی لـە دەرەوەیـدا ھەیـە و ئێمـە دەیبینـین وە فیلمـەکـە لـە ھەردوو لـایەنـی فەلسەفـی و دۆخـی دەروونـی پاڵەوانەکـەوە سەرکـەوتنـی بەدەستھێنـاوە..  لەگەڵ ئـەوەشـدا چەندیـن پرسیـاری فەلسەفـی گـەورە جێدەھێڵێـت! ئایا تـۆ کۆیلـەی نـاوبانگیـت؟ تـۆ شتە ڕاستـەکـە دەکەیـت؟ ئـایا ڕێچکـەی کـەسی براوە ھـەمیشـە ڕاستـە یـان شتێکـی دیکـەشـ ھەیـە؟ ھەمـوو ئەمانـە ئەلیخانـدرۆی مـەزن بـەشێـوەیەکـی ناوازە لـە فیلمـەکەدا نیشانـمان دەدات، بێگـومـان ئـەمەشـ کاری ھەمیشـەیی ئـەو دەرھێنـەرە بـووە! نـاوی تـەواوی فیلمەکـە ( سیفـەتـی بـاشـی چـاوەڕواننـەکراووی بـێ ئاگایـی)ـیە، ئەلیخانـدرۆ فیلمێکـی دروست کـردووە کە ھەمــوو تەکنیکـەکانـی سەرسامـت دەکـات! تەنـانەت وێنەگرتنـی بـاشتریـن فیلمـی سـاڵ تەنھـا لـە ٣٠ ڕۆژدا خـۆی جێـی سەرسوڕمـانـە! لـە لایـەکـی دیکـەوە ھـۆکـاری دی کـە پیـاوی باڵنـدەی پـڕ ڕەنـگ کـردووە و گەیانـدویەتیـە ئـەم ئـاستـە سینەمـاتـۆگرافیـ'ـیەکـەی بـووە!  کـە لەلـایەن ئیمـانوێـل لوبـێزکـی  مـەزنـەوە ئەمـجام دراوە.. ئیمـانوێـل نـەکـ تەنھـا لـەم سـاڵەدا کـە Birdman'ـی لێ دەرچـووە! لـە سـاڵـی پێشتووتـریـش بـۆ فیلمـی Gravity و ساڵێـک دوای بـێردمـان'ـیش بـۆ فیلـمی The Revenant تـوانیویەتـی ئـۆسکـار بۆ بـاشتریـن سینەمـاتـۆگرافی لـە ٣ ساڵـی یەک بـەدوای یەکـدا بەدەستبھێنـێت.. گـەر بێینـە سەر بـاسـی ئەکتـەران، ھـۆکـارێکـی دیکـەی سـەرکەوتنـی فیلمەکـە ڕۆڵبینینـی ئەکتەرەکانـی بـووە.. مایکڵ کـیتـۆن کـە ڕۆڵـی سەرەکـی ھەیـە لـە فیلمەکەدا ڕۆڵـێکی تـەواو نـاوازە لە فیلمەکەدا دەگـێڕێـت.. دەتـوانێـت زیاتـر لـە کەسایەتیـەکـ پیشـانـی بینـەری فیلمـەکە بـدات!  —ئـێدوارد نـۆرتـن بـە ڕۆڵـی لـاوەکـی و کەسایەتیـەکـی گـەورەی فیلمـەکە، نـاوبانگـی ژیانـی ڕاستـەقینـە ڕوبـەڕووی نـۆرتـن دەبێتـەوە لـە ڕۆڵـی  مایـک شاینـە , تـوانیویەتـی بـۆ ئـۆسکـار و چەندیـن خەڵاتـی دیکـە بپاڵێـورێـت بـۆ ڕۆڵەکـەی.. — لـەوانەیـە یەکێـک لـە باشتریـن ڕۆڵبینیـەکانـی ئێمـا ستۆن لـەم فیلمـەدا بێـت! بەھەمـان شێـوەشـ بـۆ زاک گـالیفیانکیـس و ئامـی ڕیــان و نـاۆمـی واتـس..  لـە کۆتاییـدا: پـێش ئـەوەی دەست بـە وێنەگرتنـی پیـاوی باڵنـدە بکرێـت ئەلیخانـدرۆ ئینـاریتـۆ'ـی دەرھێنـەر وێنەیەکـی  فیلیـپ پێتیتـ'ـی لەسەر وایـەرێـک لـەنێـوان تاوەرە بـازرگانیەکانـی نیو یۆرکـ بـۆ کاستـی فیلمـەکە نـارد، پێـیانـی وت:   ئـەگەر مـن بکـەوم، یان ھەر یەکێـک لـە ئێـوە بکـەوێـت، ئـەوا ھـەموومـان دەکـەویـن!  بـەڵام ئـەوان ھەرگـیز نـەکەوتـن!"
  },
  {
    "id": 441,
    "p": 441,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "typeTop": "top",
    "memberNameEnglish": "binar-mahmud",
    "title": "The Truman Show (1998)",
    "photo": "thetrumanshow.jpg",
    "writingN": "بینەر مەحموود",
    "nameF": "بەرنامەی تەلەفزیۆنی ترومان",
    "description": "\nکۆمەڵێـک خەڵکی بھێنـە پێـش چـاوت کـە لـە ئەشکەوتێـکی تاریکـدا بـە کەلەپچـە بـەند کراون، ھـەموو ئەو شتانەی کـە دەیبینـن کۆمەڵـە سێبـەرێکـە کـە بە دیواری ئەشکەوتەکەدا شۆڕبـۆتەوە و کـە تەنھـا بیرکردنـەوەی ئـەوان ئازاد بوونیانـە نـەکـ پێشیبینیکردنـی ھیچ شتێکـی دیکـە!کاتێـک یەکێـک لـە کۆمەڵەکـە سەرکـەوتـوو دەبێت لە دەرچوونیـدا و لـە ئەشکەوتەکە دەچێتـە دەرەوە و بۆ یەکـەم جـار ڕووناکـی جیھانی ڕاستەقینـە دەبینێـت.. لـەوکاتەدا بـەوە دەزانێـت کـە ئـەو ژیانـەی خـۆی و ئەوانـی دیکـە دەیانگوزەرانـد لـە ئەشکـەوتەکەدا تەنھـا خەیاڵێـکـ بووە، ژیانـە ڕاستەقینـەکە لە دەرەوەی ئەوێ بـووە ھەمـوو کـات! ترومـان بێربانکـ کارەکتـەرە سەرەکیەکـەی فیلمەکـەیـە! چـی ئەگەر تەواوی ژیانت کرابێت بە بەرنامەیەک بـەبێ ئاگاداری خـۆت؟ ژیانێـکـ کـە بە تەواوی لـە چواردەورت دا نـواندنـی سەیـر سەیـر ببینـی بەبـێ ئەوەی ھەسـت بـە نواندنەکانیـان بکەیـت! بـەجۆرێـک لـەوەدا بمێنێـیتەوە کـە ئەم ژیانـەی ئێستـا ڕاستەقینـەیە یـان تەنھـا ژیانـە تاریکـەکەی نێـو ئەشکـەوتەکەیـە؟ بـەجۆرێـک ژیـان لـە ستۆدیـۆیەکـدا بکـەیـت وابزانـی تەنھـا ژیـانێکـی ئاساییـە، بەڵام لە ڕاستیـدا تەنھـا شت بەرنامەیەکـی تەلەفزیـۆنـییە کە لـە تەواوی جیھانـدا دەبینـرێـت!  وە ھەمـوو کەسەکانـی دەوروبـەرت؛ دایک, باوک, ھاوسەر, ھاوڕێ لـە ڕاستیـدا کۆمـەڵـە ئەکتەرێکـی پیشەگـەر بن! بەرنامەی تەلەفزیـۆنـی ترومـان بـەجۆرێـک بـاس لـە خولیـا بوونـی مرۆڤ دەکـات تـا ئەوانـی دیکـە ببینن لـەسەر تیڤیەکـان، ڕێگـایەکـی ساختـە کـە میدیا بەکاری دێنـێت تـا ڕوانینـی زیاتـری دەست بکـەوێـت! لـەم فیلمەدا «ترومان بێربانک» «کە جیم کاری رۆڵەکەی دەبینێت بێ ئەوەی خۆی بزانێـت لەسکی دایکییەوە ئەکتەری زنجیرەیەکی تەلەفزیونییە کە بەلایڤ بەردەوام پەخشدەکرێت. کریستۆف کە بەرهەمهێنی زنجیرەکەیە ستۆدیۆیەکی گەورەی بەئەندازەی شارێک دروستکردوەو لەڕێگای زیاد لە5000 کامێراوە، کە لەهەموو شوێنێکی شارەکەدا دانراون وێنەی ترومان دەگرێت. لەمنداڵییەوە ژیانێکی دەستکرد بۆ ترومان دروستکراوە، تەواوی ئەو شارەی ئەوی تێیدا دەژی، بەتەواوی خۆرو مانگ‌و هەورو بارانییەوە دونیایەکی دەستکردە، مامۆستاکانی ئەکتەرن، دراوسێکانی ئەکتەرن، هاوڕێکانی ئەکتەرن، ئەو کچەی خۆشیدەوێت، ژنەکەی پێکڕا هەموو دروستکراوو ئەکتەرن. هەمووکەس دەزانێت کە دونیای ترومان ستۆدیۆیەکی گەورەیە ترومان خۆی نەبێـت.. دەکرێـت یەکێـکـ لـە باشترین نواندنەکـانی جیـم کاری لـەم فیلمـەدا بێـت.. کـە توانیـویەتـی خەڵاتـی گۆڵـدن گڵۆب بەھـۆی ڕۆڵەکەیـەوە بەدەستبھێنـت.. فیلمـەکەش دەکرێـت بە یەکێـکـ لە باشترینـەکـان دابنرێـت.. چیرۆکـی فیلمـەکەشـ بە ڕادەیەک سەرکەوتـووە کـە دەبێـت ئەندریـو نیکـۆڵ'ـی نوسـەر تەواوی تـوانـای خۆی بـۆ نوسینەکـە تەرخانکـردبێت.. لـەکۆتاییشـدا لـەو حاڵەتـەی ئەگەر ترومـان نەیبینینـەوە.. نیـوەڕۆتـان باش, ئێـوارەتـان بـاش، وە شەوتـان بـاش! "
  },
  {
    "id": 442,
    "p": 442,
    "idPoster": "https://lh3.googleusercontent.com/3WIKD0r2ZyCiCPXsdVGVdzo0HD_wUfGq79GxzZjQSDPOV51BkH9E9N-ygrxLX8lg_nJ2Pr1ZM4IRZcQQtJfX0wbtM8ShSVIlqyphm-P4Yc1cawg2NtIA4XJcwp2NQkz9fo6Mqc5NEA=w2400",
    "typeFilm": "film",
    "memberNameEnglish": "binar-mahmud",
    "title": "Manchester By The Sea (2016)",
    "photo": "ManchesterByTheSea.jpg",
    "writingN": "بینەر مەحموود",
    "nameF": "مانچێستەر بای زە سی",
    "description": "\nManchester By The Sea .. وە نقومبوون لـە دەریـای دڵـتەنگـیەکـان. تکـایــە .. بھـێـڵـە بـڕۆم ، بھـێـڵـە بـەختی خـۆم تـاقیـبکـەمەوە، مـاندووی ئـەو چێژەم کـە لـە ھـەموو خـولـەکـێکدا دەیـخۆم، مـاندووی ئـەو بـازنـەیەم کـە بـە ڕۆحمـەوە ھەڵـواسـراوە، تکـایــە بھـێـڵـە بـڕۆم و تـەقـە لـەم جـەستـەیـە بـکە کـە لـە ناخیـدا ئـازاری کـۆمەڵـە خەڵـکێکـی ھەڵـگرتـووە کـە تـەنـھا جارێـکیـش لـە ژیانـیانـدا تـامی خۆشبـەختیـ'ـیان نـەکـردووە... دەمـەوێـت جـارێـك بـمرم لـەجیـاتـی ئـەوەی لـە ژیـانێکـدا بـژیم کـە لـە ھـەموو خولـەکێکـیدا دەمـرم.  کـاتێـك مـرۆڤ لـەگـەڵ پـەشیمـانـیدا دەمـرێـت  مانچێستـەر بـای ذە سـی بـە شەپۆلـەکـانی دەریـایەکـی ھێـمن دەسـت پێ دەکـات، بـەڵـام چـی دەزانـیت دەربـارەی ئـەوەی کە لـە قوڵـایی ئـەم دەریـایەدا چـی ڕوودەدات؟ ڕووخـسارێـکی سـاردی ھـێمـن ھەیە کە لـە ژیـانـدا دەژیـیـەت لـەبەرئـەوەی کـە چیـدیـکە مـانای خـۆشبـەختـی یـاخود مانـای خــەم نـازانـێت، وە دڵـتەنـگیـش ھـەروەکـو شتێکـی زۆر بێنـرخ وایـە لـایـ ئـەو، لـەو کـاتەی قسـەی لـەسەر دەکـەیـت لـە پێـشەوە پـاشمـاوەی مـرۆڤـێك دەبـینـیت وە کـاتێـکیش قسـە دەکـات گـوێـت لـە دەنـگی ھـەنـاسەی دەبـێت، لـە نـاخیشیـدا تـاڤگـەیەک لـە خـەم و ئـازار ھـەیـە .. ئـێستـا من دەربـارەی دەریـاکـە قسـە نـاکـەم! تـوڕەیی دەریـا لـە قوڵـاییـەکانـیدا ھـاوتـای تـاڤگەکـانی ئـاوەکـە نــییە  لـییـ چـانـدلـەر  لـی چـانـدلـەر ئـەو کـەسەی چـارەنـووسی ڕەتـکردەوە تـاکـو ڕێـیبدات لـە ئـاشتـیدا بمـرێـت... لـی' ئـەو کـەسەیـە کـە ھـەندێك جـار ھـەوڵ دەدات لـە ھـەستـە تـوڕەییـەکانـی ڕزگـاری بـێت کـە ھـێشـتاش لـە نـاخیـدا لـێدەدات و بـە تێپـەڕبـوونـی کــات دانامـرکـێتـەوە و بـە جێشـیـ نـاھێڵـێت بـۆ چـارەنـووس، کـەسێـک کـە لـە ڕابـردوویـەکـی بـە ئـازار و ئـێستایـەکـی پڕ لـە دەردەسەری و داھـاتوویـەکـی تاریـک و تاریـکدا دەژیــت. - گـەر لـێرەدا کـەمێک بـاسی چیـرۆکـی فیلمەکە بکـەیـنـ: لـەدوای مـردنـی بـرا گـەورەکـەی 'جـۆ'، لـی چـانـدلـەر (کـەیسی ئـەفلـێک) تـووشی شـۆك دەبـێت بـەوەی کـە جـۆ ئـەوی کـردووە بـە پـارێزەرێکـی تـەنـیای بـرازا گـەنجەکـەی کـە ' پـاتریـکـە '، لـی کـارەکـەی جێدەھـێڵێـت و بـە دوودڵـیەوە دەگـەڕێـتەوە بـۆ مـانـچیستـەر بـای ذە سـی، کـە گـوندێکـی مـاسی گـرتنـە کـە بـۆ چەنـدەھـا نـەوە خێـزانـی چینـی کـرێکـار لـەوێ ژیـاون، وە لـەوێ زۆری لـێ دەکـرێـت تاکـو مامەڵـە لەگەڵـ ئـەو ڕابـردووە بـکات کـە لـە ھـاوسەرەکـەی ( ڕانـدی — میشێڵ ویلـیامـز ) جـیابۆتـەوە و ئـەو کۆمەڵگـەیەی کـە لـێی لـەدایـك بـووە و بـەخێـو کـراوە. پـیشانـدانـی دڵتـەنگـی و ھـێمنـی لـە فیلمـەکـەدا و پـیشانـدانـی چـەندیـن ڕەھـەنـدی جـوان وەکـو ' دەریـا و بـەفر, ئـاسمـانێـك بـە ڕەنگـەکـانی سپـی و پلـەی جیـاوازی شینـەوە.. چـیرۆکـێکی تـراژیـدی مـیلۆ دراما کـە لـە نـێو دەقەکـانیـدا گـێڕانـەوەیـەکـی ھـێمـنـانەی لـوتکـەیی دەیـان ساڵـەی لـە سەرەتـاکەیـەوە ھەڵگـرتووە، چـرۆکـەکـە پـشت بە پێکـدادان و بـەرەنگـاربـوونـەوەی دیمـەنە تراژیـدیـەکان لـە تابلـۆیـەکـی ئارامـکەرەوە'دا دەبەستـێت... وە لـەنـێو فلـاش بـاکـی فیلمەکەدا چـەنـدینـ دیمـەنـی ھـەست بـزوێـن و سەرنـج ڕاکـێشـ ھـەیـە بـۆ ئـەوەیـە تـاکو بـزانـرێـت کـە چـی ڕوویـداوە و چی ڕوودەدات و لـەگەڵ چـەند دیالـۆگـێکـی کـەمدا لـە فیلمـەکـەدا و دەربـڕینـی مــەزن و نــایـاب، لـەگەڵـ مـیوزیکـێکـی ھـێمنـی خەمـگینـدا کـە وەکـو تـەواوکـاری تـابلۆکـە وایـە و زۆر بـە جوانـی بە جێ دەھێڵـرێـت و وەکـو ئـەوە وایـە سەیـری یـەکـێـك لـە کلـاسیك'ـە سەرسوڕھـێنـەرەکـانـت کـردبـێت. مـانچێـستـەر بـای ذە سـی فیلمـێکـە کـە ھـەستـەکانـت دەجوڵـێنـێت و فیلمـەکە تایبەتە بە تۆ چونکە ئەو ئەو لەگەڵتدایە لەگەڵ ئەو خەفەت و دڵگرانیە بەردەوامەی ھەتە لە ڕۆژەکانی ژیانتـا فیلمێک کە بابەتەکەی ڕاسـتیەکی توندە تەنانەت لە وردترین باسکراوەکانیشی، فـیلمێکـ کە ئازارت دەدات و برینێك لە دڵتا جێ دێڵێت وە ھەموو جارێك بیر دەکەوێتەوە کە ئەم تاقیکردنەوەیە چۆن بوو، فیلمێك وات لـێ دەکات سوپاس گـوزار بیت کە ئەمە تەنھا تاقیکردنەوەیەک بوو کە تەنھا سەیری دەکەیت نەك لەناوی دا بـژی  ئەمە وەك تابلۆیەکی سینەمای خەمبارانەی ھێمنە کە بەدەست و فڵچەی وێنەکێـشێکـی ناودار کێشرابێت... فیلمـەکـە ١١٩ خەڵـاتـی جیـاواز و ٢ خەڵـاتـی ئـۆسکـاری بـردووە کـە یـەکێکـیان بۆ کـەیسی ئـەفلـێک ' بـوو بـۆ بـاشتریـن ئـەکـتەری ساڵ و ئـەوەی دیکـەیـان بـۆ بـاشتریـن سیـناریـۆی بنـەڕەت و بـە یەکـێك لـە بـاشتریـن فیلمـەکـانـی سـاڵـی ٢٠١٦ دانـراوە."
  },
  {
    "id": 443,
    "p": 443,
    "idPoster": "https://lh3.googleusercontent.com/9uvIjMbFx1po16RT2kmyADZ7e0DRU80Laz7WWbXP1s__i-I4P7FvKeA1xPzttaOBbT228EtfZVahf2c1XWYwEP-axe2Kug64_X0ki1zMK8swtFzsSPeHLuFnUJg4JaUghKcD_HA29A=w2400",
    "typeFilm": "film",
    "memberNameEnglish": "binar-mahmud",
    "title": "The Revenant (2015)",
    "photo": "TheRevenant.jpg",
    "writingN": "بینەر مەحموود",
    "nameF": "گەڕاوە لە مردن",
    "description": "\nھـیوا یـەکێـکە لــە گـرنگتـریــن پـێکھـاتەکـانــی ژیــان، جگـە لـەوەشـی کـە شـادی و ئـارامـیمـان بـۆ دەنێـرێـت ھـانیشمـان ئـەدات بـژییـن، لـەگـەڵ ئـەوەشــدا لـە تـەمەڵـی و خەمـۆکـی و بێھـیوایــی دوورمـان دەخاتـەوە، ژیـان بـەبـێ ھیـوا وەکـ ئـەوە وایـە کە لـە ژوورێکـی تـاریکـدا دابنیـشیـت و سـەیـری ئـەو شتـانـەی کـە ھـەتـە بـە شێـوەیەکـی نـەرێـی بکـەیــت، ھیـچ وشەیـەکـ لـەوانـە جـوانتـر نیـن کـە ھیـوا بـە نـاخمـان ئـەدەن .. و زیـاتـر ژیـانمـان جوانتـر و سەرسوڕھێـنــەرتـر دەکـەن... وە لـەوانـەشـە شــاکـاری “ The Revenant “ لـە ھـەمــان کـاتـدا ھـیوا و ژیـان پێـکـەوە ببـەستێـت .. نـاونیـشانـی وانـەی یـەکـەم لە فیلمەکـەدا دەکرێـت ھیـوا بێـت بـەڕێـزان .. خۆتـی پـێوە دەگـری .. لـەسەری دەمێنیتـەوە و ڕۆژێـکـ دێـت کـە دەگـەیتـە ئـەو تەمـەنـەی کـە چیـتر ئـەو بـار و دۆخانـەت بـەلـاوە گرنگـ نییـە کـە دەتڕوخێـنن، ھیـوا ئـەوەیـە کـە تۆ لـە چـارەنووس دەپـارێزێـت و لـە فیلـمەکـە ھیـوا بریـتی یـە لـە جەستـەی کارەکتەرەکەی ' لـیۆنـاردۆ ' لـە کـاردا ..  ھـەر کـاتێـکـ بێـت کـارکـردن دەتـوانێـت تیشـکـ بخاتـە سـەر ھـەستەکـانـی مرۆڤ و لـەنێـو ئـەوەشـدا زیـاتـر لـە دڵـی ھـەوادارنـی فیلـمەکـەوە نزیکـ دەبێـت لـەو کـاتـەی کـە دەبیـنن چـی بـەسەر کـارەکـتەرەکـەدا دێـت و بـەڵـام ھێـشتـا ئـەو لـەسـەر ھیـوا و کـارەکـە بـەردەوام دەبێـت.. •دەکرێـت لێـرەوە چەند سپۆیڵێکـی فیلمەکـەی تێـدا بێـت! . . چیـرۆکـی فیلـمەکـە چیـرۆکـێکی بێھـاوتـای تـۆڵەکـردنـەوەیـە کـە لـە ڕووداوێـکـی ڕاستەقینـەوە وەرگیـراوە کـە بـەسەر کـەسێکـدا بـەنـاوی  ھیـو گڵـاس  ھـاتووە، کـوڕی بـاوانێکـی سکۆتـلـەندی و ئێـرلـەندی'یـە لـە پەنسلـانڤیـای ویلـایـەتـی ئـەمریـکـا .. کـە وەکـ ڕێبـەرێـک لـە ڕووبـاری ویلـایـەتـی  میـزیوێـری سـەروو  کـاردەکـات کـە ئێـستـا بـە  مـۆنتـانا  نـاسراوە.. گڵـاس دوای ئـەوەی کـە لـەلـایـەن ورچێکـەوە ھێرشـی دەکرێـتە سـەر بـە خراپـی ھـەمـوو جەستـەی بـرینـدار ئەبێـت لـەلـایـەن ھـاوڕێکـانیـەوە بـۆ مردن بـە جێئـەھێڵـرێـت بـەڵـام گڵـاس ھـەروا ڕانـاوەستێـت و ٣٢٠ کـیلۆمـەتـر لـەنێـو ئـەو زەویـە سـارد و بـەستـووەدا دەبـڕێـت تـەنھـا لـەبـەر ھـۆکارێـکـ .. تـۆڵـەکردنـەوە .. لـەوانـەی خیـانەتیـان لـێکــرد.. ئـەمەشـ ھۆکـارێکـی سـەرەکـیە تـاکـو بینـەر بـە چیـرۆکـی فیلـمەکـە و کـاراکتـەرەکـەوە لـە سـەرەتـای فیلـمەکـەوە تـاکـو کـۆتاییـەکـەی ببەستـێتـەوە کـە ئـەمەشـ وەکـ وانـەی دووەم و یـەکێکـ لـە سەرسـوڕھێنـەرتریـن وانەکـانـی فیلـمەکـە وایـە.. ھـەر چـەنـدە چـەند دیمـەنێکـی فیلـمەکـە زۆر خـاو بــوون و زۆر کـەسیـشـ لـەوە بێـزارن بـەڵـام ئـەو شێـوازە بێھـاوتـای ئـەلیخـاندۆ'ـی دەرھێنـەر پێـشکـەشـی کـرد تـوانـی کێـشـی فیلـمەکـە زۆر بـەجـوانـی ڕابگـرێــت.. وە ھـەموو ڕۆژێکـیشـ پێـش وێنـەگرتنـی فیلـمەکـە لـیــۆ چەنـد کـاتژمێـرێـک کـاری مەیـک ئـەپـی بـۆ دەکـرا تـاوەکـو بـۆ ڕۆڵـەکە گـونجـاو بێـت .. لـە ژێـر پلـەیـەکـی زۆر نـزمـدا وێنـەگرتنـی دیمـەنەکـان دەکـرا ..  شـەڕکـردن لـەگـەڵ ورچـدا لـە نوانـدنێـکـی بـەرزی لـیۆنـاردۆدا .. خـواردنـی گـۆشتـی خــاو .. خـەوتـن لـەنـاو ئـەسپێـکـی مـردوودا .. ھـەمـوو ئـەمانـە ھۆکـار بـوون تـاکـو فیلـمەکـە لـایەنـی سـۆز و پـەرۆشیـەوە ببینـرێـت .. وە جەستـەی لـیۆنـاردۆشـ لـە شاکـارەکـەدا ھـەمـوو ھـەستەکـانـی تـرسـی تێدا دەبینـرا، ئـازار ھـێز بـوێـری خۆشـەویستـی لـە ھـەمان کـاتــدا لـە فیلـمەکـەدا دەبینـران .. وە نـواندنـەکـەی لـیۆنـاردۆش چیـرۆکـی ئـازار چـەشتنـی  ھـیو گڵـاس ـی پشـان دەدا لـەو ساتـەوەی کـە ژنـەکـەی دەکـوژرێـت تـا ئـەو سـاتەی تـۆڵـە دەکـاتــەوە.. لـەدوای ٥ پـاڵاوتـن و ٢٠ ســاڵ چاوەڕوانی لـیۆناردۆ دیکـاپریـۆ توانـی خەڵاتـێکـی ئۆسکـار بەدەستبھێنێـت و تەنھـا بۆ ڕۆڵـی ھیـو گڵاس خـاوەنـی ٣٢ خەڵاتـی دیکـەشـە.. ئەلیخاندرۆ ئینـاریتـۆ'ـی دەرھێنـەریـش بـۆ دووەم سـاڵـی لـە سەریـەکـ تـوانـی ببێتـە بـاشتریـن دەرھێنـەر و نـاوی خـۆی لـە مێژوودا بنوسێتـەوە."
  },
  {
    "id": 444,
    "p": 444,
    "idPoster": "https://lh3.googleusercontent.com/5HhDYXGc9Lk1HZhbX8mUApSEJ6FQHYzpT17FS8CenapE_nUM-uggAbGMN51ZF-blzrvj6PX3ljdocN0l-dvXCDFVKI-eodWtjHooTVQ7ilnp8aQ3MwUfyrt0s2Vw3Bk-A_fVv-jaUw=w2400",
    "typeFilm": "film",
    "memberNameEnglish": "binar-mahmud",
    "title": "Gangs of New York (2002)",
    "photo": "gangsofnewyork.jpg",
    "writingN": "بینەر مەحموود ",
    "nameF": "چەتەکانی نیویۆرک",
    "description": "\nدایـالۆگێـکـ لـە فیلمـی Léon The Professional ھەیـە کـە دەڵێـت:   تـۆڵەسەندنـەوە یاریـەکـی سەختـە .. تەنانـەت بـۆ کەسێکـی شارەزاشـ..!  .  .  دوای ٤ سـاڵ لـە کۆتا فیلمـی..  جـارێکـی دیکـە لـە پەخشـی فیلمـە نوێیەکـەیدا لـە٢٠ دێسەمبـەری ٢٠٠٢ نـاوی دەرھێنـەری گـەورە  مارتـن سکۆرسێـزی  گـەڕایـەوە سەر شاشـەی سینەمـاکـان .. جـارێکـی دیکـە سکۆرسێـزی فیلمـێکـی تـاوانکـاری دیکـەی دروستکـردەوە و ھەمـووان بـە پـەرۆشـەوە چـاوەڕوانـی بـوون! ھەمـووان چـاوەڕێـی فیلمێکـی دیکـەی ھاوشێوەی Good Fellas و Casino بـوون..  لـەوانەشـە زۆرێـک لـە خەڵکیـش دووبـارە چـاوەڕێـی نـوانـدنە تاوانکـاریەکـەی  ڕۆبێـرت دینیـرۆ و جـۆی پێشـی  بووبـن لـە فیلمێکـی دیکـەی ئەم دەرھێنـەرەدا ھـاوشێـوەی  ھـاوڕێ بـاشەکـان و کاسینـۆ  ..   بـەڵـام ئەم جـارە جیاواز لـە جارەکـانـی پێشـوو، مـارتن'ـی دەرھێنـەر ھـات ڕۆڵـی سـەرەکـی دا بـە  لیـۆنـاردۆ دیکاپریـۆ ـی ٢٨ سـاڵ! لـەوانەشـە ڕێچکـەی دەستپێکـی ئـەو سەرکـەوتنـە گـەورەیەی سکۆرسێـزی و دیکاپریـۆ ئێستـا ھەیانـە ھۆیەکـەی ئەم فیلمـە بووبێـت!  بـۆ یـەکـەم جـار لیـۆنـاردۆ دیکاپریـۆ و مارتـن سکۆرسێـزی پێکـەوە لـە فیلمێکـدا کۆبونـەوە، کـە لـەدوای ئـەو فیلمـەوە تا ئێستـا ٣ فیلمـی دیکـەیـان پێکـەوە دروستکـردووە و چـەنـد فیلم و زنجیرەیەکـی دیکەشیـان بـەڕێـوەیـە لـە داھاتـوودا..  جگـە لـەوەشـ/  بیڵـ'ـی قەسـاب !  لـەوانەیـە تەنھا ئـەو نـاوە بەس بێـت تاکـو فیلمـەکەی پـێ بناسیتـەوە!  ڕۆڵێکـی زۆر گـەورەی فیلمـەکەی درا بـە ئەفسانـە  دانیـێڵ دەی لـویس , کـە یـەکەم و کۆتـا کۆبونـەوەی ئـەم دوو کەسـە مـەزنـە تەنھـا لـەم فیلمـەدا بـووە .. ڕۆڵـی  بیڵـی قەسـاب  درا بـە  دانیـێڵ  .. دەکرێـت یەکێک لـە باشتریـن ڕۆڵگێڕانەکانـی دانیـێڵ لـەم فیلمـەدا بێت..  .  .  گـەر بێینـە سـەر چیـرۆکـی فیلمـەکـە..  چـیرۆکەکەی بـاسی ڕووداوەکانـی سـاڵی ١٨٦٣ دەکـات لـە نیویـۆرک لەنێوەنـدی شەڕی ناوخۆیی ئەمریکادا، ھـاوساتـی ھاتنـی بەلێشـاوی ئێرلـەندییـەکان بـۆ ئـەمریکـا،فیلمەکـە بـاس لـە گەنجێکـی ئێرلـەندی دەکـات بەنـاوی  ئەمستـەردام فاڵۆن کـە بەدوای خوێنـێ باوکیەوەتـی .. چـەندیـن سـاڵ بـەدوای بکوژی بـاوکیـدا وێڵـە.. تـاکـو لـە کۆتایـدا بکوژەکـە دەدۆزێتـەوە ھەوڵـی تـۆڵەی مەرگـی بـاوکـی دەدات!  .  .  چەتەکانـی نیویـۆرک یەکێـک لـە فیلمە تایبەتەکـانـی دەرھێنـەر مارتـن سکۆرسێـزی و لـەناو باشترینەکانـیشدا ناوێکـی دیـاری ھەیـە،  فیلمـەکەشـ بـەجۆرێکـی ناوازە چیرۆکێکـی تـۆڵەسەندنـەوەی بەھێـز پیشـان ئەدات و ئـەوەش خاڵـی بەھـێزییـەتی..   ھێندە بەشێـوەیەکـی ورد فیلمـەکە دروستکـراوە کـە سکۆرسێـزی تـوانیـویەتـی بینـەری فیلمـەکە بگەڕێنێتـەوە سـاتـی ڕووداوەکـان!  لـە ڕاستیـدا مـارتن سکۆرسێـزی دەرھێنـەر ویستوویەتـی پێـش ٢٥ سـاڵ لـەو کاتـەی کـە فیلمـەکەی تێـدا نمایشکـراوە و سـاڵێک لـەدوای  شۆفێـری تاکسـی یـەوە ( چەتەکانـی نیـویۆرک ) دروستبکـات، بـەڵـام بە ھـۆکـاری کەمـی بودجـەی تەرخانکـراو نەیتـوانیـوە لـەو کاتـەدا فیلمـەکە دروستبکـات و دەتـوانیـن بشڵێـین کـە سـاڵـی ٢٠٠٢ بـاشتریـن سـاڵ بـووە بۆ ئـەو فیلمـە!  .  .  ئـەوەی کـە لێـرەدا مـایەی سەرسوڕمانـە لـەدوای ھەمـوو سەرکـەوتنەکانـی فیلمـەکە ئـەوەبوو کـە..  ‏' Gangs Of New York بـۆ ١٠ خەڵاتـی ئۆسکـار پاڵێـورا.. بـەڵـام ھیچیانـی بەدەستنەھێنـا!"
  },
  {
    "id": 445,
    "p": 445,
    "idPoster": "https://lh3.googleusercontent.com/m7m0Vn-15UX_-SIFfkhNkrf7kW-G0KxsNYQCyt0OF6FESjARFqvYoao02lXE2EqHQD_QlxenR5VlUYECJG_uJFo4TiYMnz5gTiZeh__4mmPi_h8SNMshPubTeVcnC2Ts_vd5XFjWXw=w2400",
    "typeFilm": "film",
    "typeTop": "top",
    "memberNameEnglish": "paywand-basam",
    "title": "oldboy(2003)",
    "photo": "1112",
    "writingN": "پەیوەند بەسام",
    "nameF": "کوڕە بەتەمەنەکە(٢٠٠٣)",
    "description": "\nڕونکردنەوەیەک بۆ ڕوداوەکانی فیلمەکە  ئەگەر من دڕەندەیەکی زۆر قێزەونیش بم ئایا شایەنی ئەوە نیم کە ژیان بکەم؟ سەرەتا شتێک هەیە   دەبێ بیزانن  ئەویش ( خەوتنی موگناتیسیە ) کە لەڕێگەی ئەم تەکنیکەوە ئەتوانن کەسی بەرامبەر بخەوێنن بەڵام خەوێکی قولو ئاسایی نا بەڵکو خەوێکی تایبەتە لەکاتی خەواندنی کەسەکە هەر فەرمانێکی پێ بکەن جێبەجێی دەکات  بێ ویستی خۆی کاتێ هەڵسا لەو خەوە و بێئەوەی لەبیری بێت کە فەرمانیان پێی کردوە وادەزانێت خۆی ئەوکارە ئەنجام دەدات  و ویستی خۆیەتی  و ئەمە شتێکی ڕاستیەو فانتازی نییە لەجیهانی ئەمڕۆدا دەکرێت... ..... فیلمەکە باسی ترسناکی وشەکان ئەکات دەکرێت وشەیەکی زۆر سادە کارەساتی گەورەو دڵتەزێنی لێبکەوێتەوە باسی کەسێک دەکات بەناوی دایسو کە لەشەوی لەدایکبونی کچەکەیدا ژنەکەی دەکوژرێت ودەڕفێنرێتو زیندانی دەکرێت و  و زیندانیەکی ئاسایی نا بەڵکو بۆ ماوەی 15 ساڵ لەژورێک بەند دەکرێت بەبێ ئەوەی بزانێ کێ وای کردوە وە بۆ وادەکات و هەمو ڕۆژێک بەگازێک بێهۆش دەکرێت و خەوتنی موگناتیسی لەسەر ئەنجام دەدەن و دوای ئەو پانزە ساڵە بەری دەدەن و دەچێتە مەتعەمێک کە کچێک دەناسێت کەکارەکتەرێکی زۆر گرنگە بیناسن ناوی میدۆیە کە لەڕاستیدا کچی خۆیەتی بەڵام کەسیان ئەوی تریان ناناسنەوە لەبەر ئەوەی کچەکەش بەهەمان شێوە لەلایەن پیاوێکەوە خەوتنی موگناتیسی لەسەر ئەنجام دراوە لەلایەن پیاوێکەوە بەناوی  لیی هو باشە ئەم پیاوە بۆوادەکات ئامانجی چییە  ئەم پیاوە کاتی خۆی پەیوەندیەکی نەشیاوی هەبوە لەگەڵ خوشکەکەیدا بەناوی لی سوو و خوشکەکەی دوگیان دەبێ و مناڵی براکەی لەسک دەبێ و دای سوو   بینیویەتی  کاتێ ئەمدوانە کاری سەرجێی دەکەن بۆیە بە برادەرێکی خۆی دەلێت و ئەویش بڵاوی دەکاتەوە تا دەگاتە ئەو ڕادەیەی کچەکە خۆی دەکوژێت چونکە چیتر بەرگەی ئەو قسەو قسە ڵۆکە ناگرێت براکەی دەیەوێت ڕێی لێ بگرێت بەڵام ناتوانێ بۆیە دەیەوێت تۆڵە لەم دایسوە بکاتەوە بۆیە زیندانی کردوە بەڵام پرسیارەکە ئەوەیە بۆچی بۆ  دایسو و کچەکەی میدۆ خەوتنی موگناتیسی بەکار هێناوە ؟  بۆئەوەی وا بکات ئەودوانە یەکتری نەناسنەوە و بکەونە خۆشەویستی یەکتر و کاری سەرجێی ئەنجام بدەن  واتا چونی بۆ ئەو مەتعەمەو قسە کردن لەگەڵ کچەکەیدا و کچەکەش وا بەزویی بۆتە برادەریو چۆتە دڵیەوە سوتفە نەبوە بەڵکو پێشتر فەرمانیان پێکراوە کەوابکەن لەڕێی خەوتنی موگناتیسیەوە کەبەدرێژایی ئەم پانزە ساڵە پێیدا تێپەڕبونە ... و هەموو شت بەپێی پلانەکە دەڕوات و دایسو دەکەوێتە ئەو داوەوە و کاری سەرجێی لەگەڵ کچەکەی دەکات بێئەوەی بزانن کەئەوان کچو باوکن  چونکە لەژێر کاریگەری خەوتنی موگناتیسین  و هەمان سیناریۆ دوبارەدەکاتەوە وەک چۆن ئەو لەکەڵ خوشکەکەی بوو ئەم لەگەڵ کچەکەیدا سێکسی ئەنجامدا بەڵام ئەو لیی هو بەبڕیاری خۆی ئەوکارەی کرد بەس دایهو لەژێر کاریگەری خەوتنی موگناتیسی بو  ئەوەتان لەبیر نەچێت... بەڵام لەدواتردا   لیی هوو پێی دەلێت کەئەوە کچەکەتە و من ئەوکەسەم کەتۆ ژیانیت وێرانکردو ئەوقسەیەت بڵاو کردەوە کەمنو خوشکم چیمان کردوە پێکەوە و پێشی دەلێت کەهەموو ڕوداوەکانی تۆمار کردوە لە لای خۆیدا و دەلێت کە بەکچەکەت دەلێم کە ئەوە باوکتە وا سێکسی لەگەڵ کردووی لێرەدا مەشهەدێکی زۆر کاریگەر دەبینین کە چۆن دای سوو لێی دەپاڕێتەوە کە ئەو کارە نەکات وپێی دەلێی دەبمە کوێلەت و زمانی خۆی دەبڕێت وەکو ڕەمزێک بۆئەوەی ئیتر بێدەنگ ئەبێو باسی خەڵکی ناکات لی هوو ڕازی دەبێ کە بەکچەکەی نەلێ و پاشان ڕاستەوخۆ خۆی دەکوژێ چونکە تاکە ئامانجی ژیانی ئەوەبو توڵە لەدایسوو بکاتەوە و ئامانجەکەی بەدی هێنا بۆیە چیتر هیچی نەمابو لەژیاندا ئەنجامی بدات  دیمەنی کۆتایی فیلمەکە .. لەکۆتایدا دایسو دوای ماوەیکی زۆر خەوتنی موگناتیسی بۆخۆی ئەنجام ئەدات تاکو ئەو ڕاستیە لەبیر کات کە سێکسی لەگەڵ کچەکەی خۆیدا کردوە.. کۆتاییەکەی کراوەیە و سێ شیکردنەوەی بۆ کراوە  .... یەکەم :دەلێت نەیتوانیوە ئەو ڕاستیە لەبیر کات چونکە کاتێک کچەکەی باوەشی پێدەکات و پێی دەلێ باوکە پێدەکەنی و دواتریش لە دەموچاویا ئازارو ئەشکەنجە دەبینین   ئەو پێکەنینەش لەوەیە ئاماژە بێت بۆئەوەی دڵخۆشە بەوەی کچەکەی هێشتا ڕاستیەکەنازانێ بەم حسابە بێت هێشتا خۆی ڕاستیەکە دەزانێت بۆیە هەستیشی بەئازار کردوە  دوەم:دەلێت خەوتنە موگناتیسیەکە سەری گرتوەو توانیویەتی ڕوداوی سەرجێییکردنەکە لەبیر بکات سێیەم: و بەپێی ویکی پیدیا دەلێت کە لەڕاستیدا ئەودیمەنەی کۆتایی تەنها خەیاڵەو لەڕاستیداهیچ خەوتنێکی موگناتیسی ڕوی نەداوە تەنها خەیاڵێکی دایسوە"
  },
  {
    "id": 446,
    "p": 446,
    "idPoster": "https://lh3.googleusercontent.com/8kdqnbLhvnxjIpum8bW83Rr83wHWPvzaGihyuos2kianzj1uXgtp1yhL4i3etAYVo2o4YagfdnVA-DgvyA4RGRscK1tzs7Kr-ABTdQSOjO6ovnm1VsYmYT0pH7kSuNlC2oReFuvj7w=w2400",
    "typeFilm": "film",
    "memberNameEnglish": "paywand-basam",
    "title": "enemy(2013) ",
    "photo": "enemy.jpg",
    "writingN": "پەیوەند بەسام",
    "nameF": "دوژمنەکە(٢٠١٣)",
    "description": "\nڕوونکردنەوەیەک بۆ ڕووداوەکانی فیلمەکە بەسێ پرسیار باسی فیلمەکە ئەکەم ①-بۆچی ئەودوکەسە هێندە بەیەک دەچن   سەرەتا ئەبێ ئەوە بزانین کە فیلمەکە باسی دو کەس ناکات بەڵکو باسی کەسێک ئەکات لەدوکاتی جیاوازدا واتا ئادەمو ئەنتۆنی هەمان کەسن و چەن بەڵگەیەک بۆ ئەوقسەیە : یەکەم : ئادەمو ئەنتۆنی زۆربەی یەکتربینینەکانیان تەنها لەشوێنێک یەکیان ئەبینی کە شوێنەکە چۆڵو دور بوایە لەخەڵکو کۆمەڵگا کە واتای ئەوە ئەدات زۆربەی یەکتربینینیان لەناو مێشکی کارەکتەرەکەیە (لە خەیاڵێتی)هەروەکو لەپۆستەری فیلمەکەش دیارە . دوەم: بونی برینێک لەسەر سنگی هەردوکیان واتا هەردوکیان خاوەنی هەمان جەستەن . سێیەم:ئەنتۆنی ئەکتەرێکی یاردەدەرە و ئادەم مامۆستای زانکۆیە وکاتێک لەکۆتاییەکاندا سەردانی دایکی ئەکات دەزانین کە  خەریکی کارێکی ڕێکوپێکە و خەونی ئەوەی هەیە ببێت بە ئەکتەر واتا بۆمان دەردەکەوێ کە پێشتر ئەکتەر بوە و شکستی هێناوە تێیدا بۆیە شێوازی ژیانی گۆڕیوەو بوە بە مامۆستای زانکۆ... . بە مانایەکی تر هەردوناوەکە تەنها هەوڵی ئەوە ئەدەن کە دو کەسایەتی مڕۆڤێک پیشان بدەن  کەسایەتی یەکەم  پیاوێکی گەنجە کە هاوسەرگیری کردوە و چاوەڕێی لەدایکبونی یەکەم مناڵی دەکات و کەسایەتی دوەمیش کەسێکی خیانەت کارە کە بەنهێنی و بەبێ ئاگای ژنەکەی  پەیوەندیەکی سۆزداری هەیە لەگەڵ ژنێکی تردا  کەواتە گەشتینە ئەو ئەنجامەی کە هەردوکیان دو کەسایەتی یان  دوو ڕوی کەسێک پێشان ئەدەن وە  فیلمەکە پێشاندانی گرژی  نێوان ئەو دو کەسایەتیەیە و کامیان بەسەر کامیاندا زاڵ دەبێت... خیانەتی ئادەم لەگەڵ ژنێکا بەناوی ماری کە لە شوقەیەکی چۆڵ کاری سەرجێی ئەنجام دەدا لەگەڵی و وە دوایی دەزانین کە ئەوشوقەیە شوێنی مانەوەی نییە بەڵکو تەنها بۆ ژوان دانان بەکاری دێنێنت ... . و پاشان بینین لەنێوان هەردو کارەکتەر کە شتێکی خەیاڵیە وەکو باسمان کرد لەناو مێکشی بەتەڵ فلیمەکەیە چەنجارێک یەکتری دەبینن  ئەنتۆنی کە کەسایەتیەکی ئارەزو پەرستەو دەیەوێت بگات بەماری و ئادەمیش کە پێچەوانەی ئەنتۆنیە کەسێتیەکەی وایە کە بێزارە لەو ژیانەو دەیەوێت بگەڕێتەوە بۆلای خێزانەکەی  . ئەنتۆنی لەگەڵ ماری پەیوەندیەکەیان کۆتایی دێت کاتێک ئەنتۆنی لەبیری ئەچێت ئەڵقەکەی داکەنێو  ماری ئەڵقەی زەواجەکە دەبینی لەدەستی و کۆتایی بەوە دێت کە توشی ڕوداوێک ئەبن بەڵام ڕوداوەکە مەبەستی لەوەنییە کە بەڕاستی مردبێتن واتا فیزیکی نییە  بەڵکو مەبەستی مردنی ئەو کەسایەتیەی یان ئەو ڕوەی بەتەڵ فلیمەکەیە و کاتێک ڕوداوەکە ڕوو ئەدات هێمای جاڵجاڵۆکەیەک دەردەچێ کە لەکۆتاییا ڕونی ئەکەمەوە مانای ئەو جاڵجاڵۆکانە چییه بەگشتی لەفیلمەکەدا.. وە لەلایەکی تریشەوە ئادەم دەچێتە لای خێزانەکەی و هەست بە تاوان ئەکات چونکە خیانەتی لێی کردوە و  داوای لێبوردنی لێئەکات وە ژنەکەش زۆری پێ سەیر ئەبێت کە بەوشێوەیە گۆراوەو چەنجارێک پێی ئەلێت ئایا تۆ باشی کێشەت نییە؟...  بەڵام دەیلێمەوە ئامانجی فیلمەکە وایە  لەڕێگەی دو کەسایەتی ژیانی بەتەڵ فیلمەکە ڕون دەکاتەوە بەکورتی بەتەڵ فیلمەکە  پیاوێکە ژنێکی هەیە و مناڵێکی شەش مانگی لەسکە وە خیانەتی لێدەکات و لەگەڵ ژنێکی تر بەناوی ماری پەیوەندی هەیە بەبێ ئەوەی ژنەکەی بزانی خیانەت ئەکات و  ماریش بزانی کە زەواجی کردوە و ڕۆژێک کە دەڕوات بۆ بینینی لەبیری دەچێت ئەڵقەی زەواجەکەی داکەنێتو و کەشف دەبێت بۆیە دەگەڕێتەوە لای ژنەکەی...  ②-بونی جاڵجاڵۆکە لەفیلمەکەدا و بۆچی ناوی فیلمەکە دوژمنە؟ . لەم فیلمەدا چەندین دیمەنی جاڵجاڵۆکەی تێدایە لە کۆتایی فیلمەکە لەکاتی خەوبینین و لەکاتی ڕوداوی سەیارەکە و تەنانەت لەناو شارەکەش جاڵجاڵۆکەیەکی گەورەی لێیە کە لەسەر وێنەی فیلمەکەش بونی هەیە  لەم فیلمەدا جاڵجاڵۆکە دوو مانای هەیە  یەکەم/ جاڵجاڵۆکە لەشوێنێک بونی دەبێت کە شوێنەکە چۆڵ بێتو کەسی لێنەبێت و لەم فیلمەدا مەبەستی ئەوەیە کە کۆمەڵگا بەگشتی وەکو ڕوبۆتنو ژیانێکی دوبارەو بێمانایان هەیە کە بەتەڵی فیلمەکەش یەکێکە لەوانە بۆیە لە غیابی هەستو بیرکردنەوە و خۆشەویستی جاڵجاڵۆکە لەناو شارەکەدا بونی هەیە لە پۆستەری فیلمەکەدا . دوەم/ جاڵجاڵۆکە بەمانای دوژمن دێت  لە فلیمەکەدا دەکرێت ئەودوژمنەت کەسێکی زۆر نزیکت بێ بۆنمونە لەم فیلمەدا دایکی بەتەڵ فلیمەکە و ژنەکەی ڕۆڵی ئەودوژمنە دەبینن نەک بەومانایەی ڕقیان لێبێت بەڵکو لەبەر ئەوەی هەمیشە دەیانویست کە بەتەڵ فیلمەکە والێبکەن بەدڵی ئەوان هەڵسوکەوت بکات و ملکەچیان بێ و واز لەخواستو ویستەکانی خۆی بێنێت  وتوانیانە بەجۆرێک کارەکتەرەکە بگۆڕن و سەیتەرە بکەنە سەری و سەری لێ بشێوێنن کە تەنانەت خۆشی خۆی نەناسێتەوە توشی حاڵەتی ونبونی کەسایەتی ببێ ، کاتێک لەفیلمەکە هاوڕێکەی پێشنیاری فیلمەکە بۆدەکات و سێری دەکات وخۆی دەبینیت لەبیری دەچێت کە ئەوە خۆی بوە ڕۆڵی لەو فیلمەدا بینیوە پێش ئەوەی شکست بێنی لەبواری فیلمداو ناچاری بکەن کارەکەی بگۆڕێت بۆ مامۆستای زانکۆ وهەروەها لەکاتی وانە وتنەوەشدا باسی دیکتاتۆریو چۆنیەتی سەپاندنی شەخسیەتی کەسێکە بەسەر کەسی تردا کەئەمەش ڕێگایەکی ترە دەرهێنەر پەیامی فیلمەکە ڕون دەکاتەوە  وە لەخەوەکانیشیدا چەنجارێک مڕۆڤی بینیوە کە سەری جاڵجاڵۆکەیان پێوەبوە ئەوەش ئەم قسەیە دەسەلمێنێت . . .  ③-دیمەنی  سەرەتاو کۆتایی فیلمەکە ..  تەبعەن کۆتایی فیلمەکە دەبینین کە بەتەڵ فلیمەکە  کلیلێک دەردەکات  کە کلیلی یانەیەکی  شەوانەیە   ولەکاتی قسەکردن لەگەڵ ژنەکەیدا و لەو ساتەدا ژنەکەی بێدەنگ دەبێت کاتێک دەڕوات سێری بکات جاڵجاڵۆکەیکی گەورە دەبینیێت کە لەترسا بەرەو دیوارەکە ڕادەکاتو ئەمیش زەردەخەنەیەک دەکات کە جاڵجاڵۆکەکە دەترسێت بەواتایەکی تر کاتێک کلیلی یانەکە هەڵدەگرێت هەنگاو دەنێت بۆئەوەی ئەو ژیانە دوبارەو بێمانایەی  نەمێنێ کە پێشتر هەیبوە وە ئەو بەربەستە دەشکێنێت کە دایکیو ژنەکەی بۆی دا ئەنێن و ئەو شتە ئەکات کەخۆی دەیەوێت و خۆی دەدۆزێتەوە  یان ئازاد دەبێت بۆیە کە ژنەکەی وەکو جاڵجاڵۆکەیەک یان دوژمنێک دەبینیت کەلێی دەترسێ چونکە توانیەتی ڕێگەی بەزاندنی  دوژمنەکەی بدۆزێتەوە ئەویش بەچونێتی بۆ ئەو یانەیە کەوەکو سەرەتایەکە بۆ شکانی ئەو بەربەستە واتا ئەو جاڵجاڵۆکەیە ڕۆڵی دوژمنەکە دەبینێت کە دەترسێت لە گۆڕانی کەسەکە وە دیمەنی سەرەتای فیلمەکە بەتەڵ فیلمەکە لەنادیەکەدایە و دڵخۆشە وە ژنێکی لێیە کە جاڵجاڵۆکەیەک دەردەکات لەناو شوشەیەکو دەیکوژێت کەدوبارە واتای ئەوە دەگەیەنێت کە توانیویەتی ژیانی بگۆڕێت واتا دیمەنی سەرەتا  نیشاندانی کۆتایی فیلمەکەیە و ئەو یانەی شەوانەیە تەنها نمونەیەکە بۆئەوەی تێبگەیت لە مەبەستەکە... . .  مەبەستی ئەم فیلمە زیاتر لەوەیە کە گەورەترین دوژمنی مڕۆڤ بونی کەسانی نەرێنیو  خۆپەرستە  کەدەیانەوێت مڕۆڤ وەکو خۆیان بیربکاتەوە و ڕێز لە بۆچونی بەرامبەر ناگرن   کە بەدیکتاتۆر ناویان دەبات وە کاریگەری ئەو کەسانە  بۆسەر ژیانی کەسەکە دەخاتە ڕوو ووای لێدەکات توشی حاڵەتی دەرونی  وەکو ونبونی کەسایەتی (انفصال شخصي) ببێت و خۆی پێ نامۆ بێت و خۆی نەناسێتەوە."
  },
  {
    "id": 447,
    "p": 447,
    "idPoster": "https://lh3.googleusercontent.com/PinKUqmubFCj-aLw5nQjKqMYfqUHkabXqhNBI15gXkL4gLpOsKTQD8NxBaIgUmrm114rxKkwo_jI7cRr5UrEuHV051cDggcBhxwzYdOWr0Kmr9zU9__pljg3nXb7V1_pWdCXBNnzwA=w2400",
    "typeFilm": "film",
    "memberNameEnglish": "paywand-basam",
    "title": "Predestination(2014)",
    "photo": "Predestination.jpg",
    "writingN": "پەیوەند بەسام",
    "nameF": "چارەنووس(٢٠١٤)",
    "description": "\nڕوونکردنەوەیەک بۆ ڕووداوەکانی فیلمەکە فیلمەکە باس لە گەشتی کات ئەکات و چۆنیەتی ڕودانی  پێشەکێ کەسایەتیەکانی فیلمەکە بناسن  ①ئەو کەسەی لەباڕەکە کاری ئەکرد/ لەهەمان کاتدا لێکۆلەرێکە   کە بەرپرسە لە پوچەڵکردنەوەی چەند بۆمبێک ② مستەر ڕۆبرتسون/ سەرۆکی دەستەئاسمانیەکە کەلەساڵی 1985 دامەزراوە و بەرپرسە لە دیاری کردنی ئەو کەسانەی کە گەشت بەکاتتدا دەکەن ③جین / کچێکە کەخاوەن چەن بەهرەیەکە و زۆر زیرەکە ④ جۆن / ئەمەش جینە بەڵام دوای ئەوەی ڕەگەزی خۆی گۆڕی بۆ پیاو ⑤ ئەو کەسەی کە بۆمبەکان ئەچێنی  یاساکانی گەشتی کات ٓٓٓ- ئامێرەکە لە ساڵی 1981 دروستکراوە دەتوانێ 53 ساڵ بۆ مێژوو یان داهاتوو بتگەیەنێت - ئەگەر لەکاتی گەشتکردنەکەدا هەر کەسێک بکوژیت ڕاستەوخۆ دەبیتە کەسی کوژراو  - گەشتکردن بەکاتتدا کاریگەری لەسەر تەندروستیت ئەبێ بە نەرێنی  -بۆ هەموو بازدانێکی کاتی سنورێکی مێژویی هەیە ئەو سنورە ببڕیت توشی چەندین کێشە دەبیتەوە  - پێویستە ئەو کەسەی گەشت ئەکات تێکەڵاوی کەسانی ئەو کاتە نەبێت کە گەشتی بۆی کردوە و ئەکەر خۆی ببینیێت لە گەشتەکەدا ئەوا  ڕوبەڕوی سزایەکی توند ئەبێت - هەرکەسێک گەشت بکات و ئەو خاڵانە جێبەجێ نەکات سزا ئەدرێت لەلایەنی سەربازی کۆمانیاکەوە کە دەکوژرێت و پێش گەشتەکەش ئەو سوێندە دەخۆی کە ئەکەر سەرپێچیم کرد ئامادەم بۆ مردن   چیرۆکی فیلمەکە باس لە کەسێک دەکات کە بۆمبچێنەرە و بۆمبی سادە دروست دەکات بەڵام مەودایەکی زۆر ئەبڕێ کەدەبێتە هۆی کوشتنی هەزاران و لێکۆڵەڕێک دیاری ئەکەن بۆئەوەی لەڕێکەی گەشتکردن بە کاتتدا ئەو کارە بوەستێنن و ئەمەش لەدوای ئەوە دێت کە پێشتر کەسێک بەناوی جۆن لەکاتی هەوڵدان بۆ پوچەڵکردنەوەی بۆمبەکە بەخۆیدا دەتەقێتەوەو دەموچاوی دەڕوشێت جین : کچێکە کە لە هەتیوخانە گەورەبوە و لەمناڵیەوە دراوە بەو شوێنە و نازانێت دایکوباوکی کێیە و لەهەتیو خانەدا بەهۆی زیرەکیو ئاڵۆزیەکەیەکەی هەمیشە دژی ئەوەستنەوە وهەمیشە هەستدەکات کەشتێک جیاوازە لەناخیدا بەڵام نازانێ چییە بەهۆی خۆشەویستی بۆ فیزیاو بیرکاری لەمناڵیەوە حەزی لە گەشتێکە بۆ گەردونو بۆشایی و هەلێکی بۆ ڕێک ئەکەوێت تاکو ئەوکارە بکات لەڕێگای کۆمپانیایەکەوە و بەچەندین تاقیکردنەوە تێپەڕ ئەبێ بەڵام بەبێ هۆکار دەریدەکەن لە شوێنەکەدا دوای ئەوە کەسێک دەناسێ بەناوی جون کە یەکەم کەسە بە باشی ڕەفتاری لەگەڵ بکا دواتر ئەزانین کە هەر خۆیەتی لەداهاتودا و پەیوەندیەک دروستەکا لەگەڵی و بەهۆیەوە دوگیان دەبێت ولێرەدا لەکاتی نەشتەرگەری دکتۆرەکە پێی دەلێت بۆئەوەی  زیندو بێنێ ڕەحمتمان دەرکردوەو بۆمان دەرکەوتوە کە تۆ ئەندامی ژنو پیاویشت هەیە وەهەردوکیان بێ کێشەن بەڵام لەبەر ئەوەی ڕەحمت دەرکراوە ئەتکەین بەپیاو و دوای چەن نەشتەرگەریەک دەتوانن ڕەگەزی بگۆڕن و چەن برینێک لەسەر لەشی دەمێنێتەوە  جین توشی شۆک دەبێ لەپاش بیست ساڵ لە ژیانکردن بە مێینە ئێستا گۆڕاوە بۆ نێر و زیاتر شۆک دەبێ کاتێک دەبینێ مناڵەکەیان ڕفاندوە و دەیەوێت بەهەرجۆرێک بێت ڕفینەرەکە بدۆزیتەوە پاشان دوبارە داوا دەکات وەربگیرێ لەکۆمپانیاکە بەڵام ئەمجارە وەکو پیاوێک و دوبارە ڕەتی ئەکەنەوە و بڕیار ئەدات کە کارێک بکات کە  دەسەکات بەنوسینی چیرۆک  تاکو چاوی دەکەوێ بە لێکۆڵەرەکە کە لەباڕەکە کار دەکات پاش ئەوەی گوێ لەچیرۆکەکەی دەگرێت پێی دەلێ دەتوانین گەشت بکەین بەکاتدا و ئەو پیاوە بدۆزینەوە جۆنیش ڕازی دەبێت تاکو تۆڵەی خۆی بکاتەوە بەڵام هەر کە گەشتەکە دەسپێ دەکا بۆ ڕابردوو  تۆڵەکردنەوەی لەبیر دەچێ و (جین )خۆی دەبینێت کاتێک کە کچ بووە لە ڕابردودا دەکەوێتە خۆشەویستی لەگەڵیدا و بۆمان دەرەکەوێت کە هەر خۆی بوە ژیانی لەخۆی تێکداوە و ئەو پەیوەندیەی دروست کردوەو مناڵی بوە  و بۆمان دەرەکەوێت کە لێکۆلەرکە مناڵەکەی ڕفاندوە لەڕێکەی گەشتکردن بەکاتدا بۆ ساڵی1945 و  لەبەردەم هەتیو خانەکە دایناوە  لێرەدا فیلمەکە پێمان دەلێت گەشتکردن بەکات بازنەیەکی داخراوە سەرەتاکەی پەیوەستە بەکۆتاییەکەی واتە  مناڵەکە لەدایک دەبێت وەک جین ژیان دەکات و دوبارە وە مناڵی دەبێ پاشان دوبارە مناڵەکەی دەدزنەوە وە بەم شێوەیە بەردەوام دەبن کە هۆکاری گفتۆگەکەی نێوانیان و پرسیارەکەیە کە لەسەرتای فیلمەکە دەکرێت مریشک لەهێلکە بوە یان هێلکە لەمریشک ؟ وەک بانەیەک وایە ناتوانی خاڵی سەرەتاو کۆتایی دیاری بکەیت وەدوبارە لێکۆلەرەوەکە گەشت دەکات بۆ ساڵی 1963 بۆئەوەی دوبارە جین و جۆن لەیەکتر دور بخاتەوە جیابونەوەکەیان دوبارە بکاتەوە و لێرەدا جون دەلێت کەنامەوێت بەجێی بێلم ولێرەدا دەزانن کە ناتوانیت دەسکاری  چارەنوس بکەیت  دوای ئەوە  دیمەنێکی تر دێتە سەری کە لێکۆلەرەوەکە دەچێتە ساڵی 1985 ودەچێتە نێورک پێش کاتی تەقینەوەی بۆمبەکە و شۆک دەبێ کاتێ دەبینێ ئامێرێ کاتەکە کارناکات و دوو وشە دەبێنێت لەسەری error fail دوای ئەمە چەن دیمەنێک دەبینین  دەبینین کە لیکۆلەرەوەکە وەکو جین خەریکی چیرۆک نوسینە وهەمان چیرۆکیش دەنوسێت  دواتر دەبنین کە دەچێت بۆلای ئەوکەسەی بۆمبەکان دەچێنێت ودەیەوێت بیکوژێت بەڵام پێی دەلێ کەمن لەڕێگەی ئەم بۆمبانەوە خەڵکم کوشتوە بەڵام بۆئەوە بوە  ژیانی زۆرێکی تر  ڕزگارکەم وە ئەگەر بمکوژێت تۆدەبیتە من بۆئەوەی ئەم بازنە داخراوە نەمێنێت پێویستە لێمگەڕێیت بژیم و ئێمە جگە لە ڕۆبۆتێک لەدەستی ڕۆبیرت سون (سەرۆکەکە) هیچی تر نین  بەڵام لێکۆلەرەکە دەیکوژێت ... لێرەدا بە  تەواوی تێدەگەین کە لەڕاستیدا جین جۆن لێکۆلەرەکە بۆمبەرەکە هەمویان یەک کەسە بەڵام لەکاتی جیاوازدا و لەکاتی کوشتنی کەسەکاندا بۆتە ئەو کەسەی وا کوژراوە ژیانێکی نۆی دەژێت  و لەسێ دیمەندا فیلمەکە ئەمەمان پێدەلێ  یەکەم: کاتێک یەکەم جار لێکۆلەکەو جین یەک دەبینن و پێی دەلێت تۆ دەزانیت من کێم واتا من هەر خۆتم کەنەدەبوایە وای بوتایە بەپێی یاساکان  دوەم : لەو دیمەنەی لێکوڵەرەکە هەمان کاری جون دەکات کەنوسینی چیرۆکە و هەمان برینی جونی هەیە کاتێک نەشتەرگەریەکەی بۆ کراوە  و هەمان جلی جۆنیشی لەبەرە  سێیەم کاتێک یەکەمجار لەبارەکە یەکیان بینی نەیوت ناوو شوێنی ئەو کەسە چیە کە مناڵەکەی ڕفاندوە چونکە  دەیزانی کە هەر خۆیەتی بەڵام لەزەمەنێکی تردا و لەکاتێکی ترا."
  },
  {
    "id": 448,
    "p": 448,
    "idPoster": "https://lh3.googleusercontent.com/5AyVtIKQWs5fl2a5xUF_ZORUsRVcIfTsmJ-teIIYKn9-RWVc2s9pkN9TzwXUjUYOnnOp_sB84c8nM7xFF4Jlht51iOzzE6ESsxovWcbs6ev6HSuX7umTHRSpblsElq1RD2Ox8ipcUg=w2400",
    "typeFilm": "film",
    "memberNameEnglish": "paywand-basam",
    "title": "Us 2019",
    "photo": "Us2019.jpg2",
    "writingN": "پەیوەند بەسام",
    "nameF": "ئێمە ٢٠١٩",
    "description": "\nڕوونکردنەوەیەک بۆ ڕووداوەکانی فیلمەکە فیلمەکە باسی دەسەڵاتی ئەمریکا ئەکات  پڕۆژەیەکی گەورەی دروستکردوە ئەویش کۆپیکردنی کۆمەڵێک مڕۆڤە و پاش ئەوەی کۆپیانی کردوە لەژێر زەوی دایانی ناوە بەڵام ئەم پڕۆژەیە شکستی هێناوە بۆیە ئەو مڕۆڤانەی لەژێر زەوین بەبێ گرنگیپێدان لەژێر زەوی ماونەتەوە خواردنی سەرەکیان ئەو کەروێشکانەیە کە دەسەڵات کۆپیانی کردوە وزۆربەی  ئەو مڕۆڤانەی کۆپی کراون هەمان هەڵسوکەوتی ئەومڕۆڤانە ئەکەن کەلێوەی کۆپی کراون  بۆنمونە لەسەر زەوی ئەگەر مڕۆڤەکە هاوسەرگیری لەگەڵ کەسێکا بکات ئەوا کۆپیەکەشی لەژێر زەوی هەمان کار ئەکات و هەمان مناڵیش ئەخەنەوە و لەبەینی ئەو دو جیهانەدا دەرگایەک هەیە کە تێیدا ئەتوانن بچنە سەر زەوی یان بە پێچەوانەوە و لە فیلمەکە دەبینین کە کارەکتەرە سەرەکیەکە (ژنەکە)  کاتێک مناڵ بوە چۆتە ژێر زەویەوە  و کۆپیەکەی خۆی بینیوە و دوایی ئەوەی لەو شوێنە دەرچوە دایکو باوکی دۆزیانەتەوە بەڵام توانای قسەکردنی نەبوە لەکۆتایی فیلمەکە بۆمان دەرەکەوێت کە کچە ڕاستەقینەکە لەژێر زەوی ماوەتەوە و ئەوەی کە چۆتە سەر زەویو جێگای گردۆتەوە کۆپیەکەیەتی  واتا کچە ئەسڵیەکە لەژێر زەوی ماوەتەوە و کچە کۆپیەکە وردە وردە توانیویەتی وەکو مڕۆڤە ڕاستەقینەکان ڕەفتار بکات و فێری کلتورو هەڵسوکەوتەکانی مڕۆڤ بێت  و کچە ئەسڵیەکە چونکە هەڵسوکەوتی جیابوە لەوانی تر بۆیە کۆپیکراوەکان وەکو سەرۆکیک یان سەرگەورەی خۆیان دایان ناوە و بەپێی کات ئەوانەی لەژێر زەوین خۆیان ئامادە ئەکەن تاکو بێنەوە سەر زەویو تۆڵە لەمڕۆڤەکان بکەنەوە و لەڕوداوەکانی فیلمەکە دەبینین کەچۆن تۆڵەی خۆیان دەکەنەوە مەبەستی فیلمەکە لەوەیە کە هەمیشە لەسەر زەوی دوو چین هەن چینی سەرەوەو چینی خوارەوە و چینی خوارە ئەکرێت لەهەر چرکەیەکدا شۆڕشبکەن و دوای مافو ژیانی خۆیان بکەن."
  },
  {
    "id": 449,
    "p": 449,
    "idPoster": "",
    "typeFilm": "film",
    "memberNameEnglish": "paywand-basam",
    "title": "the platform 2019..",
    "photo": "theplatform2019.jpg",
    "writingN": "پەیوەند بەسام",
    "nameF": "سەکۆکە ٢٠١٩",
    "description": "\nشیکردنەوەیەک بۆ  پەیامو ئامانجەکانی  فیلمەکە فیلمەکە باسی ژیانی ئەمڕۆ ئەکات کەچۆن سەرمایەداری دەسی گرتوە بەسەر هەموو جیهاندا وە چیانەیەتیەکی زەقی خولقاندوە  لە فیلمەکەدا دەبینین کە کەسێک دەیەوێت بڕوانامە بەدەست بێنێت و هاتوە تاکو بەڕێگا ئاسانەکە بەدەسی بهێنێت ڕێک وەکو ئێستا  ئەوەی  بڕوانامە بەدەست ئەهێنێ شەرت نییە کەسێکی زانستخوازو زیرەک بێت لەوانەیە تەنها بۆ ناوو خۆدەرخستن بێ  دەبینین  لەفیلمەکەدا کە خۆتو بەختی خۆتە لەکام شوێن داتئەنێن  وەکو ژیان کە بەخت ڕۆڵی هەیە یەکەمجار چۆن لەدایک بویت ئەوە چارەنوست ئەبێ لەوانەیە کوڕی بازرگانێ بیت یان کوڕی مامۆستایەک بیت یان باوکت هەر نەمابێت کەتۆ دێیتە ژیانەوە دەبینین کە ئەوانەی لە سەرەوەن هەر ناشزانن کە چەن ژمارە لەخوار خۆیان هەیە هەروەک ئەمڕۆ ژیان  لەچەند چینێکی جیاواز پێکهاتوە ئەوانەی لە چینی سەرەوەن هیچ ئاگایان لەچینی خوارو هەژارەکان نییە دەبینین کە هەتا ژمارەکان دێنە خوارەوە ئاستی تاوان بەرزەبێتەوە مڕۆڤەکانی خواروتر ئامادەن ڕەوشتو بیروباوەڕیان بفرۆشن لەپێناو ناندا و ئامادەن مڕۆڤ بکوژن  وەکو ئەمڕۆ کە دەیبینین زۆربەی تاوانەکان لە چینی هەژار سەرهەڵدەدات دەبینین کە مڕۆڤ هەمیشە هۆکارێکی هەیە بۆتاوان و بەبێ هۆکار تاوان ناکات مەگەر ناچار نەبێت دەبینین کە هەرچی بیروباوەڕێکت هەبێ لەوانەیە لەحاڵەتێکدا ناچاربی فڕێی بدەی  وەکو چۆن ئەکتەرەکە ناچار دەبێ گۆشتی مڕۆڤ بخوات دەبینین کە ئەوانەی لەچینی سەرەوەن هەمیشە وا بیر ئەکەنەوە کە نابێ مڕۆڤ تاوان بکات و ئەوە بێ ڕەوشتیە بەڵام هەرگیز نازانن کە ئەوانەی تاوان ئەکەن بەچیا تێپەڕ ئەبنو بۆچی تاوان ئەکەن دەبینین کە لەژیاندا تەنها بەرژەوەندی بونی هەیە هیچ ڕێگایەک نییە بۆئەوەی گفتوگۆ  بکەیت بەبێ بەرژەوەندی ،کەس گوێت بۆ ناگرێت ئەگەر بەرژەوەندی نەبێت لەگەڵت وەکو ئەیبینین کە ژنەکە چۆن بە قسەی خۆش دەیەوێت ئەودوکەسە ڕازی بکات بۆئەوەی خواردنی زۆر نەخۆن و بەگوێی ناکەن و کاتێک ئەم دێتو  هەڕەشەی ئەوە ئەکات کە ئەگەر بەقسەی ژنەکە نەکەن خواردنەکە پیس ئەکەم یەکسەر گوێڕایەڵی ئەبن  دەبینین کە مناڵی شانزە ساڵ بەخوار ناتوانن بێنە ناو ئەو کونەوە بەڵام لەفیلمەکەدا دەزانین کە مناڵێکی لێیە ئەمیش ئاماژەیە بۆ گەندەڵی لە بەڕێوبەرایەتیەکە ڕێک وەک ژیانی ئەمڕۆ پڕە لەگەندەڵیو کاری نایاسایی لەهەمووی گرنگتر ئەوەیە کە زۆرجار کێشەکە لەخۆماندایە نەک لە بەڕێوبەرو بەرپرسەکان ئەگەر هەموو ئەوانەی لەو شوێنەدابون بە ڕێکوپێکی نانی خۆیان بخواردایە بێ  زیادە ڕۆییکردن و هەمویان هاوکاربونایەو پشتیان بەیەک ببەستایە ئەوا کێشەکەیان چارەسەر ئەبوو کەواتە کێشەکە لەخۆیاندابو ..... و سەڕەرای ئەمانەش دەکرێت لەچینی سەرەوە کەسانی باش هەبن بۆنمونە ئەوژنەی کە شێرپەنجەی هەبوو وە دەکرێت کەسێک لە خراپترین حاڵەتەکانیشدا کۆنتروڵی خۆی بکات وەکو مناڵەکەی لەکۆتاییا ئەیبینین. ئەمانە چەن پەیامێکن لەفیلمەکە و زۆری تریشی تیایە گەرسەرنج بدەیت.. کۆتایی فیلمەکە کۆتاییەکی کراوەیە واتا ئەتوانی بەچەندین شێواز لێکی بدەیتەوە  بەڵام جوانترین ڕونکردنەوە بۆی ئەوەیە کە کچەکەی کردە سەر سەکۆکە بۆئەوەی ژیانێک نوێ دەسپێ بکات بێئەوەی دەوروبەر کاریگەری هەبێ لەسەری کە کۆمەڵگان واتە پیاوەکە خۆی کردە قوربانی   لەبەر ئەوەی کچەکە ژیانێکی نوێی هەبێت وهەم لەبەر ئەوەی چیتر ئەو ژیانەی نەئەویست."
  },
  {
    "id": 450,
    "p": 450,
    "idPoster": "",
    "typeFilm": "film",
    "memberNameEnglish": "paywand-basam",
    "title": "mr nobody(2009)",
    "photo": "mrnobody(2009).jpg",
    "writingN": "پەیوەند بەسام",
    "nameF": "بەڕێز هیچکەس (٢٠٠٩)",
    "description": "\nئەم فیلمە باسی بیردۆزێک ئەکات بەناوی   the butterfly effect   واتە کاریگەری پەپولەیەک  بەپێی ئەم بیردۆزە بچوکترین بڕیارێک یان ڕوداوێک کە ڕوئەدات لەوانەیە تەواوی ژیانت بگۆڕی  هۆکاری ناونانی ئەم بیردۆزە ئەوەیە  دەکرێت جوڵاندنی باڵی پەپولەیەک لە وڵاتێک ببێتە هۆی دروستبونی ڕەشەبایەکی بەهێز لەوڵاتێکی تردا ئەم بیردۆزە هەرایەکی زۆری نایەوە کاتێ باسکرا و خەڵکانێکی زۆر باوەڕیان پێی هەیە  و لەم فیلمە باسی ئەوە دەکات کە مڕۆڤ دەکرێت ژیانی بگۆڕێت بەبچوکترین شت  و وەکو دەبینین لەفیلمەکەدا کە ئەو پیاوە پیرە ژیانی خۆی دەگێڕیتەوە هەر جارەو بەجۆرێک باسی دەکا هەرجارەو خێزانێکی هەیە جارێک لەگەڵ دایکێتی جارێ لەگەڵ باوکی هەر جارەو بەجۆرێکی جیاواز باسی ژیانی خۆی دەکات مەبەستی سەرەکی لەوەیە کە دەکرا هەریەکێک لەوژیانانەی هەبێت کە گێڕایەوە ئەگەر لەکاتی جیابونەوەی دایکو باوکی لەگەڵ دایکی بمایەتەوە ژیانێکی خۆشتری ئەبو بەڵام لەگەڵ باوکی بمایا ئەوا دەبو هەمیشە خزمەتی باوکی بکات  وە دەکرا لەو سێ هاوڕێیەی کە هەیبوو لەگەڵ هەر دانەیەکیان هاوسەرگیری بکردایە و لەفیلمەکە پێشانی ئەدات ئەگەر لەگەڵ هەر دانەیەکیان هاوسەرگیری بکردایە چی ڕوی ئەداو چۆن ژیانی بەشێوەیکی گەورە دەگۆڕا   واتە دەتوانی کەسێکی تەواو جیاواز بیت لەوەی کە هەیت ئەگەر بێتو هەر بڕیارێکی ترت بدایە لەژیانت لەباتی ئەو بڕیارەی کە پێشتر  داوتە یان ئەیدەیت فیلمەکە زیاتر فەلسەفیە و بەلای فەلسەفەدا دەڕوات بەڵام مانایەکی جوانی تێدایە ئەگەر لێی تێبگەین."
  },
  {
    "id": 451,
    "p": 451,
    "idPoster": "https://lh3.googleusercontent.com/HHkOYaW3CnHzWbZIXfD18_ZTrO4MtfAx6cAfCpLo8RHoRQpX1-XpTcOvwc3soB5H6JN85PkdgN46ZPhO_6vaccuT59ODR1feCdBRdUBCIa4xAUCLaqyYR8hPP_fc3AJ-l3KEAFHTJg=w2400",
    "typeFilm": "film",
    "memberNameEnglish": "mohamed-rzgar",
    "title": "Man of Steel 2013",
    "photo": "ManofSteel2013.jpg",
    "writingN": "حەمە ڕزگار",
    "nameF": "پیاوی ئاسن ٢٠١٣",
    "description": "\nچەند سەرنجێک لەسەر فیلمی پیاوی ئاسن ئەم فیلمە ئەتوانم بڵێم یەکێکە لە باشترین فیلمە سوپەرهیرۆکان پڕیەتی لە وتە و قسەی جوان و ڵاینی نێوان کارئەکتەرەکان بە شێوەیەکی زۆر جوان داڕێژراون. فیلمەکە لە لایەن زاک سنایدر کاری دەرهێنانی بۆ کراوە و کریستۆڤەر نۆڵان پڕۆدیوسەرەکەیەتی و 2013 نماییش کرا. لەم فیلمە شێوازێکی زۆر جیاواز پەیڕەو کراوە کە جیای ئەکاتەوە لە فیلمە سوپرهیۆکانی دیکە، لە فیلمەکەیا ئەو لایەنە پشان ئەیات کە ئایە مرۆڤ بونەوەرێکی وەک کڵارک کێنت (سوپەرمان) قبووڵ ئەکەن لەسەر زەوی ئایە هیچ ئەگەرێک ئەبێت کە ڕۆژێک سوپرمان لە زەوی هەڵگەڕێتەوە. کاتێک جەنەڕاڵ زۆد (خراپەکاری فیلمەکە) ئەگاتە زەوی بۆ ئەوەی کۆتا نەوەی کریپتۆن بدۆزێتەوە و هەسارەی کریپتۆن درووست بکاتەوە. کڵارک نازانێ چی بکات، ئەچێتە لای قەشەیەک داوای ئامۆژگاری ئەکات و پێی ئەڵێ کە ئەو نازانێ متمانە بە مرۆڤ بکات یاخوود نا. قەشەکە پێی ئەڵێ هەنێ جار پێویستە کەمێک هیواو هەبێت بەشی متمانە دواتر یەت. جیاواز لە فیلمە سوپرهیۆکانی کە لایەنێکی کە پشان ئەیات کە مرۆڤ لەوانەیە ئەم جۆرە بونەوەرە بەهێزەی پێ قبووڵ نەکرێت. ئەتوانم بڵێم ئەم فیلمە غەدرلێکراوترین فیلمی 2013 بوو. فیلمەکە لە ڕووی ساوندترەک و چیرۆک و نواندن و ڤیژواڵ ئیفێکت و دیمەنە ئاکشنەکان نایاب بوو."
  },
  {
    "id": 452,
    "p": 452,
    "idPoster": "https://lh3.googleusercontent.com/2Fz6Fn5zq_hh75oNLsyNqyGSHzPopHojN77Eu6GImw_3bb4JteONR_K8lnCY2nRbZQV9RD7ACVYvTHEEoW6oGt2GNkAVXzsGdHl1XI9JWwr9ojo3N7t5mYgqaux8lESdvi4mJTti4Ok=w2400",
    "typeFilm": "film",
    "memberNameEnglish": "mohamed-rzgar",
    "title": "Watchmen 2009",
    "photo": "Watchmen2009.jpg",
    "writingN": "چاودێرەکان ٢٠٠٩",
    "nameF": "حەمە ڕزگار",
    "description": "\nباسێکی فیلمی چاودێرەکان فیلمی واتچمێن کە سەر بە کۆمیکەکانی DCیە و لە دەرهێنانی زاک سنایدر و ساڵی 2009 و نماییش کرا و فیلمەکە بە ڕای زۆر ڕەخنەگران و هەرەوەها دەرهێنەر کریستفر نۆڵان زۆر زوو بوو بۆ کاتی خۆی و بینەری ئەو کاتە لەو فیلمە تێناگەن. فیلمەکە باسی واتچمێنەکان ئەکات یاخود بڵێم چاودێرەکان کە لە کۆنەوە تیمێکن پێک هاتوون لە چەند پاڵەوانێک وەکو نایت ئۆوڵ و کۆمیدیان و ڕۆشاک و دۆکتەر مانهاتن و چەندینی کەش. کە بەپێی کات خەڵک نایانەوێ چاودێرەکان بوونیان بمێنێ. فیلمەکە وەک وتم بینەری خۆی ئەوێ واتا نابێ چاوەڕوانی ئەوە بکەیت هاوشێوەی فیلمە سوپەرهیرۆکانی ماڕڤڵ چاوەڕێی ئاکشنی زۆر و دیمەنی کۆمیدی و زۆر شتی کە بکەین فیلمەکە بۆ بینەرێک ئەبێ کە باش لە سینەما تێگەیشتبێ. لە فیلمەکە گەر چیرۆکێکی ئاڵۆز و بەهێزت بوێت ئەوە ئەمە فیلمی تۆیە. گەر حەزت لە سینەماتۆگرافی جوان و ڤیژواڵ ئیفێکتێکی نایابە ئەمە فیلمی تۆیە. بە دڵنیایەوە فیلمەکە دانەبڕاوە لە دیمەنی ئاکشن و گەر حەزت بە دیمەنی ئاکشن و خوێناویە ئەوا ئەمە فیلمی تۆیە. گەر حەزت لە گفتوگۆ و ڵاینی جوان بێت ئەم فیلمە هی تۆیە. گەر حەزت لێیە فیلمەکە بەشێکی گێڕانەوە بێت فیلمی تۆیە. گەر حەزت لە ساوندترەک و میوزیکە ئەوە فیلمی تۆیە. ئەم فیلمە یەکێکە لە فیلمە تەواوەکان بە ڕای من لە ڕووی هەموو شتێکەوە. لە فیلمەکەیا چیرۆکێکی تری تیایە کە بە شێوەی ئەنیمەیشن ئەگێڕدرێتەوە کە پێم وابێ تا چەند ساڵێکی تریش لەو جۆرە گێڕانەوەیە لە فیلمەکان نابینین. فیلمەکە پڕیەتی لە نواندن و کاری ناوازە کە زاک سنایدر خۆی زۆر بۆ هیلاک کرد و یەکێک لەو دەرهێنەرانە کریستۆڤەر نۆڵانە کە فیلمەکەی زۆر بە دڵە و لەم دواییانەش دەرهێنەری فیلمی دۆکتەر سترەینج هەمان قسەی کریستۆڤەر نۆڵانی کردەوە کە چەند فیلمێکی بەهێزە. وەک وتم ئەم فیلمە هاوشێوەی فیلمە سوپرهیرۆکانی ئێستا نیە و زۆر زۆر جیاوازە لە هەموو ڕوویەکەوە کە سێری ئەکەیت ئەبێت چاوەڕێی هەموو شتێک بی."
  },
  {
    "id": 453,
    "p": 453,
    "idPoster": "https://lh3.googleusercontent.com/3k9FBeRQFIu8ssbM_iZOm4Oja5dBxlhKeHz5wdiaPWNL7nKoonH2jL08gyZ8_1Dgfh36CPrgttE4eVnWXrh9KKtp8otx_2d3Mu2sA5e5OQ7tv7vjDUwRxhW8hv9Fvg__mDhznPNbpA=w2400",
    "typeFilm": "film",
    "memberNameEnglish": "mohamed-rzgar",
    "title": "Batman V Superman 2016",
    "photo": "BatmanVSuperman2016.jpg",
    "writingN": "حەمە ڕزگار",
    "nameF": "باتمان دژی سوپەرمان ٢٠١٦",
    "description": "\nباسێکی فیلمی باتمان دژی سوپەرمان ئایە شایەنی ئەو ڕەخنانە بوو کە 2016 لێی گیرا؟ ئایە بۆچی هەر باس ئەکرێت؟ بۆچی خەڵکی بە بەردەوامی نوسخەی بلو ڕەیەکەی ئەکڕن؟ بۆچی هەر ڕۆژە و نهێنیەک و ئیستەر ئێگێکی نوێی فیلمەکە ئاشکرا ئەکرێت لە لایەن هەوادارێکەوە یان کەسێکی ئاساییەوە؟ ئاگادار بە کەمێک سپۆیڵی تیایە! فیلمی باتمان دژی سوپەرمان: کازیوەی دادپەروەری فیلمێکی سوپرهیرۆی ئاکشن و خەیاڵی بەڵام تا ڕادەیەکی زۆر جیاواز. فیلمەکە لە 2014ەوە خەریکی بوون و 2015 دەست کرا بە وێنەگرتنی و 2016 نماییش کرا زۆرێک لە ڕەخنەگران بە دڵیان نەبوو داهاتەکەی گەیشتە 873 ملیۆن دۆلار. هۆکاری بە دڵ نەبوونیان فیلمەکە دوور و درێژە و زۆر جدیە. فیلەمەکە ویستی ژانەرێکی نوێ بخاتە فیلمە سوپرهیرۆکان بەڵام بۆ ئەو کاتە سەرکەوتوو نەبوو. فیلمەکە باس لە جیهانێک ئەکات دوای فیلمی مان ئۆف ستیڵ کە چۆن گۆڕاوە بە هاتنی سوپرمان و ترسێکی خستۆتە دڵی بڕووس وەینەوە کە ئەگەر ببێ بە دوژمنمان چۆن بیوەستێن. بەڵام لە لایەکی کەوە سوپەرمان ئەرکەکەی خۆی بەجێ ئەهێنێ و وەک ڕووناککەرەوەیەک وایە بۆ جیهان و خەڵکی ڕزگار ئەکات بەڵام بڕووس وەین ئەم لایەنەی نابینێ و تەنها لایەنە خراپەکەی ئەبینێ. ئەمە لە فیلمی سوپرهیرۆیا زۆر دەگمەنە کە تۆ شتێکی لەم جۆرە نیشان بەیت و تێکەڵی ڕاستیەکی بکەیت کە ئەگەر هەر بە ڕاستی ڕووبدات شتێکی لەو جۆرە چی ئەبێت خەڵک چۆن کاردانەوەی ئەبێت. لە سەرەتای فیلمەکە پشانی ئەیات کە دایک و باوکی بڕووس وەین چۆن ئەمرن و ڕقێکی زۆر ئەکاتە دڵی بڕووس وەین و وا ئەکات کە ببێ بە باتمان. ڕەخنەیەکی تر کە لە فیلمەکە گیرابوو دیمەنی مارثا بوو کاتێک باتمان خەریکە سوپرمان ئەکوژێت و سوپرمان ناوی دایکی ئەهێنێ دایکی بڕووس وەینیش بەهەمان شێوە ناوی مارثایە، ڕەخنەگران بەوە تێگەیشتن کە تەنها لەبەر ئەوەی ناوەکەی هەمان ناوی دایکی ئەوە بۆیە شەڕەکەیان وەستاند بەڵام نەخێر لەو کاتەیە بڕووس وەین بۆی دەر ئەکەوێت کە دایکێکی هەیە ئەگەر ئێستا من بیکوژم ئەوا هیچم فەرق نیە لەگەڵ ئەو تاوانبارەی کە دایکمی کوشت، بۆی دەرکەوت کە سوپرمان بوونەوەرێکە بەڵام هەمیشە بەشێکی مرۆڤە. کاتێک سوپرمان خۆی ئەکات بە قوربانی ئەمرێت ئەمە وا لە بڕووس وەین ئەکات ژیان مانایەکی تری هەبێت. بۆی دەر ئەکەوێت کە سوپەرمان لە خۆی مرۆڤ تر بووە دایکێکی هەیە و خۆشەویستێکی هەیە و کارێکی هەیە و ژیانێکی ئاسایی ئەژی. بەڵێ ئەم فیلمە لە لایەن زاک سنایدر کاری دەرهێنانی بۆ کراوە کەهەموو کات فیلمەکانی بیرێکی قوڵی ئەوێ و بە یەکجار لە فیلمەکانی ناگەیت. من ناڵێم فیلمی Batman V Superman شاکارێکە، بەڵام زۆر زوو بوو بۆ ژانەرێکی لەم شێوەیە لە فیلمە سوپرهیرۆکان لە کاتێکا ماڕڤڵ دەست بەسەر جیهانی فیلمە سوپرهیرۆکان گرتووە و شێوازێکی خستۆتە دڵی هەوادارانی ئەویش ئاکشن و کۆمیدی و سەرکێشی."
  },
  {
    "id": 454,
    "p": 454,
    "idPoster": "https://lh3.googleusercontent.com/7muWbduoDS0jD9OiJohfJbzovM3ELh4wUvFCEUEGJcXx7ho0kWft6xypWlhbz-XUAvY7vv-ehcI_-OH0S5Jn_LMHnq_V8I0z7X44UX2FV-TvwEez-P9bs8GqhhLuQLo4EVoLhfmrug=w2400",
    "typeFilm": "film",
    "memberNameEnglish": "mohamed-rzgar",
    "title": "Wonder Woman 2017",
    "photo": "WonderWoman2017.jpg",
    "writingN": "حەمە ڕزگار",
    "nameF": "وۆندەر ومان ٢٠١٧",
    "description": "\nفیلمەکە بۆ چەند ساتێک دوورت دەخاتەوە لە کەشێکی خەیاڵی و ئاکشن و بیر دەکەیتەوە خراپی و تێکچوونی ئەم جیهانی خەتای کێیە؟ دایاننا پێی وایە کە بە هۆی ئەیریس خواوەندی جەنگ کە کاریگەری خستۆتە سەر خەڵک کە دژی یەکتری بجەنگن و خەڵکەکە خراپ نین و بەڵکو ئەوە فەرمانیان پێ ئەکات، بەڵام لەو کاتەی بۆی دەر ئەکەوێت هێشتا ئەیریسی نەبەزاندووە ئەزانێ کە تێکچوون و خراپ بوونی جیهان پەیوەندی بە یەک کەسەوە نییە، پەیامی فیلمەکە لەو کاتەدا نیشانی ئەدات کە مرۆڤەکان هەموو کات لە جەنگدا بوون و دژی یەک وەستاون، بەڵام دواتر فیلمەکە ئەگەڕێتەوە ناو کەشە ئاساییەکەی خۆی و پەیامێکی تر ئەگەیەنێت کە مرۆڤە باشەکان هێشتا ماون و باش بوون بەوەیە تەنها بڕوایان بە خۆشەویستی هەبێت. دایالۆگێک لە فیلمەکەوە: دایاننا: دایکم ڕاستی کرد، ووتی جیهانی پیاوەکان شایەنی تۆ نین. ستیڤ: مەبەست لەوە نییە کێ شایەنیەتی، لەوانەیە وا نەبین، بەڵام  دەربارەی ئەوە نییە، دەربارەی ئەوەیە کە باوەڕت بە چی هەیە، وا دەزانیت تێناگەم دوای هەموو ئەو شتانەی کە بینیوومە؟ وە دەزانیت هیوا ناخوازم کە بتوانم پێت بڵێم هەموو ئەمانە خەتای یەک پیاوە؟ وانییە، خەتای هەموومانە!"
  },
  {
    "id": 455,
    "p": 455,
    "idPoster": "https://lh3.googleusercontent.com/Op26tT1EfOUshrSCiacfiTsHXmL83CesLZ8Od0F0u8ven4l19icPLb6uz4QSZ_CvSExDG5gyQ9pa9vKDZ_WUAU45vfaw4H6sTISiof7YmUS5DLVwD0sks6kc9_giOYCJt4FnqBnVZw=w2400",
    "typeFilm": "film",
    "memberNameEnglish": "mohamed-rzgar",
    "title": "500 Days of summer",
    "photo": "500Daysofsummer.jpg",
    "writingN": "حەمە ڕزگار",
    "nameF": "٥٠٠ ڕۆژی سەمەر",
    "description": "\nخوێندنەوەیەک بۆ فیلمی ٥٠٠ ڕۆژی سەمەر فیلمێکی دراما و ڕۆمانسی، بەڵام ڕۆمانسییەکی ئاسایی و دووبارە نا، بەڵکو ڕۆمانسییەک کە ڕووی ڕاستی خۆشەویستی دەر ئەخات، کە خۆشەویستی چی بەسەر کەسێکدا دەهێنێت ،لە سەیرکردنی فیلمەکە لە خۆت دەپرسی تۆ بڵێی خۆشەویستی ئەوەندە بە ئازار بێت؟هەمووی ئەڵێ خۆشەویستی بە ئازارە بەڵام خۆشەویستی تاکە شتە کە ئازار بەخش نەبێت و هەست بە دڵخۆشی بکەیت، بەڵام هەندێک کات هەندێک کەس، یەکێک لە هەزاران تووشی ئازارێکی گەورە ئەبێت، ئەکەوێتە دڵەڕاوکێ و چاوەش کاری، نازانێ درۆ و ڕاستی چییە، بۆچی؟ کاتێک لە خۆشەویستی کەسێکدایت و عاشقیت چاوت بەس ئەو ئەبینێ درۆکانی ڕاستترین قسەیە لای تۆ، ئەبیتە کەسێکی لاواز و بێ دەسەڵات لە ئاستیدا، ژیانت ئەگۆڕێ، پێنج خولەک دڵت خۆش 12 کاتژمێر بێتاقەتیت، ئەمە کاتێک ڕووئەدات کاتێک عاشق کچێکی وەک سەمەریت، سەمەر کێیە، باسی کارئکەتەرەکە ناکەم و باسی جوانییەکەی ناکەم کە عەشقی ئەبیت باسی قسەکردن و ناخ و شێوازی هەڵسوکەوتی دەکەم چونکە کچێکی وەک سەمەر لەوانەیە جوان نەبێ، بەڵام لەوانەیە شاجوان بێت لای عاشقەکەی، سەمەر کچێکی چۆنە؟ سەمەر کە قسەت لەگەڵ ئەکات هەست ئەکەی دنیا هی خۆتە، هەست ئەکەیت هیچ کێشەیەکت نییە، بەڵام بە یەک قسە هیچ دڵخۆشیەکت ناهێڵێت، بە یەک ووشە 12 کاتژمێر لە خەیاڵی خۆتدایت بیرت لای خۆت نامێنێ و هەر لای ئەویت، لە خەیاڵی خۆتدا لە هەموو ساتێکدای کە بە یەکەوە بوون.. کە لەگەڵ سەمەر'دایت چۆن بیر دەکەیتەوە؟ چۆن خەیاڵ و ئەندێشە بۆ خۆت درووست دەکەیت؟ کاتێک سەمەر پێت دەڵێت بەیانی یەک دەبینین، حەز دەکەم باوەشت بکەم و ماچت بکەم، تۆش ئەندێشەیەک بۆ خۆت درووست دەکەیت کە بەیانی ئەبێتە ڕۆژێک لەوانەی خەونت پێوە بینیوە، بەڵام کاتێک ڕۆژەکە دێت نائومێد ئەبیت و بێ دەسەڵات ئەبیت، بۆ؟ چونکە ئەوەی تۆ خەیاڵ ئەندێشەت بۆ کرد ئەوە نەبوو، سەمەر بە تەواوی تۆی بیر نەماوە سەرقاڵی شتی دیکەیە، بێتاقەت دەبیت، هەموو ئەگەرێک لە مێشکی خۆتدا لێک دەدەیتەوە، ئایە سەمەر بۆ وای کرد، سەمەر منی خۆش ناوێ، سەمەر من بەکار دەهێنیت، سەمەر و چەندین بیرکردنەوەی تر... بەڵام کاتێک دەچیتەوە ماڵەوە زۆر بەبێ تاقەتی ئەبینی نامەیەکت بۆ هاتووە و سەمەرە، ئەڵێ بیرتەکەم لەو کاتەدا هەموو ئەو خەیاڵ ئەندیشانەو بیر دەچێتەوە کە کردووتە بۆی، وەک ئەوە وایە دووبارە بکەویتەوە داوی خۆشەویستی لەگەڵی! سەمەر لێت جیا ئەبێتەوە، تۆش ژیانی خۆتی بۆ تێک ئەدەیت، چواردەورت هەمووی هەستت پێ دەکەن بەڵام گرنگی بە هیچ نادەیت چونکە دڵت شکاوە، سەمەر چەند جار بگەڕێتەوە و دڵت بشکێنێت گەر هەزار کەس بتگرن ئەچیتەوە لای... ئەمەی باسم کرد لە فیلمەکەدا بوونی هەیە بەڵام لە چیرۆکێکی ڕاستەقینە دەچێت، چونکە کەسایەتی سەمەر بوونی هەیە لە کچێک لە هەزاراندا.. ئەم فیلمە زۆر بە جوانی ئەو جۆرە خۆشەویستییە بە ئازاری ڕوون کردۆتەوە و هەروەها فیلمەکە لە کتێبێکەوە وەرگیراوە کە نووسەرەکەی خوودی خۆی بەشێک لە ڕووداوەکانی بەسەردا هاتووە.. لەم نووسینەدا ئەمەوێ ئاماژە بەوە بکەم کە ژانەری ڕۆمانسی پێویستە بەم شێوەیە خۆشەویستی و ڕووە ڕاستەقینەکەی دەربخرێت، ئەمەی لەم فیلمە دەیبینین یەک ڕووی ڕاستەقینەی خۆشەویستییە.."
  },
  {
    "id": 456,
    "p": 456,
    "idPoster": "https://lh3.googleusercontent.com/tyJngmdAIxI5Yc9QPVfEbhxf07bjsRNDvoHZgl9Mu-hf2v0MBm_CD9GBXAdTc31XJxrD_hEad717UtiIFzbv9cjoxIhv7G4K86JfbBW8vdMW3XMJqjP5B98K3OpxQ8L_IXyVPxS3Ew=w2400",
    "typeFilm": "film",
    "typeTop": "top",
    "memberNameEnglish": "bako-hadl",
    "title": "The Platform 2019...",
    "photo": "ThePlatform2019.jpg",
    "writingN": "باکۆ عادل",
    "nameF": "ڕووتەختەکە ٢٠١٩",
    "description": "\nباشترە بخۆیت لەبری ئەوەی بخورێیت لە ژیاندا سێ جۆر مرۆڤ ھەیە: - ئەوانەی لەسەرەوەن(دەسەڵات دارەکان،دەوڵەمەندەکان) - ئەوانەی لە خوارەوەن(ھەژارەکان،بێدەسەڵاتەکان) - ئەوانەی کە دەکەون(ئەوانەی سەرکێشی ئەنجام دەدەن) فیلمی ڕووتەختەکە بەرھەمێکی نوێی ئیسپانی تۆڕی نێتفلیکس ـە کە باس لەم سەردەمەی ئێستامان دەکات کە تێدادەژین باس لەوە دەکات کە چۆن کاپیتالیزم مرۆڤی ئەم زەمەنەی نغرۆ کردووە فیلمەکە بە شیوەیەکی ڕاستەوخۆ ئەوەمان پشان دەدات کە چەن جیاوازی ھەیە لە چینەکاندا ئایە دەتوانین خۆمان بھێنینە شوێن چینەکانی سەرو خۆمان یاخوود خوارو  خۆمان؟  سپۆیڵی تێدایە: پێشەکی شوێنەکە لە نزیکەی  ٣٣٣ نھۆمی جیاجیا پێکھاتبوو کە ھەموو ڕۆژێک بەشێوەیەک خواردنەکان ئەڕازێندرایەوە لە نھۆمی سفر واتە سەرەتا کە ئەوان خواردنەکانیان ئامادە دەکرد وە لەسەر ڕووتەختێک دایان دەنا وەکو بەرزکەرەوەیەک لە ھەر نھۆمێک دەوەستا لە ماوەیەکی دیاریکراو  دەبوایە بەشی خۆیان بخواردایە وە ئەگەر یەکێک لەو خواردنانەی سەر ڕووتەختەکە لای خۆیان ھەڵگرتبا ئەوە نھۆمەکە بەشیوەیەکی یەکجار گەرم دەبوو یاخود زۆر سارد دەبوو . وە کەسەکان بۆ ماوەی یەک مانگ لەو نھۆمەی خۆیان دەمانەوە دواتر بەبێ ئاگاداری خۆیان بەشێوەیەک دەخەوێنران و دەکرانە سەر نھۆمێکی کە تاوەکوو بە جیاوازی چینەکان بزانن. ھەموو ئەو کەسانەی کە چووبونە ئەو شوێنە پرسیارێکیان لێکراوە ئەویش ئەوە بوو؛  خۆشترین خواردن بەلاتەوە چییە؟ ئەم پرسیارە لە ھەر یەک لە زیندانیانەی ئەو شوێنە کرا و ھەموویان خواردن دڵخوازی خۆیان گوتبوو بەڵام ئایە گەر یەکێکیان لە نھۆمی یەکەم بوایە گوێی بە کەسەکانی نھۆمی دووەم دەیا؟ وەک لە فیلمەکە بینیمان بێگومان نەخێر یارمەتی یەکتریان نەدەدا ھەمووی خەمی گیانی خۆی بوو دەشتوانین بڵێین چاوچنۆکی ئەو کەسانەی خواردبوو. وەک لە سەرەوە ئاماژەم پێدا کە لە نھۆمی سەرەتا خواردنەکان ئامادە دەکران و ھەر زیندانیەکی ێەو شوێنە خواردنی دڵخوازین لەسەر ڕووتەختەکە ھەبوو..لە فیلمەکە ئەوەی سەرنجمان دا کە لە دوای نھۆمی ٥١ ـکەوە ھیچ کەس خواردنی بۆ نەدەما بۆچی؟ لە گفتۆگۆکەی نێوان ئافرەت ـەکەو و پیاوەکە ئەوەبوو کە ئافرەتەکە گوتی گەر ھەر کەسەو ئەو خواردنەی بخواردایە کە داوای کردبوو ئەوە نە کەس دەمرد نە کەسیان لە برسان گۆشتی ھەمان کەسی نھۆمەکەی خۆی دەخوارد لێرەوە مەبەستی فیلمەکەمان بۆ دەردەکەوێت. لە دنیای ئەمڕۆدا کەسە دەسەڵات دار و دەوڵەنەندەکان گەر ئاگایان لە کەسانی خوار چینی خۆتان بوایە و پارەی ئەوانیان نەخواردبا ئەو شتێک بوونی نەدەما بەناوی برسێتی و ھەژاری لەتاو چاوبرسێتی خۆیان نازانن کە ئەو کەسانەی خوار خۆیان بە چ حاڵەتێکدا تێدەپەڕن. وە لە فیلمەکە دیمان کە منداڵێکی تێدابوو کە خواردنی دڵخوازی جۆرە کێکێک بوو یەکێک لەو کەسانەی لە نھۆمەکاندا بوو گوتی کە ئەم کێکە پەیامێکی ھەیە ئەویش ئەوەبوو کاتێک وردە وردە بەرەو خوار ڕۆشتن منداڵەکەیان بینی کێکەیان پێبوو لە نھۆمەکە ھەروەھا ڕووتەختەکەش نھۆمەکەی بەجێ ھێشت بەڵام ھیچ گەرمی یەک یاخوود ساردیەک ھەست پێ نەکرا لە نھۆمەکە لەبەرچی؟ چونکە منداڵەکە ئەو خواردنەی بەدەست ھێنا کە خۆی حەزی پێکردبوو بە کورتیەکەی حەقی خۆی وەرگرت. "
  },
  {
    "id": 457,
    "p": 457,
    "idPoster": "https://lh3.googleusercontent.com/SxkM46JL4pofXJRDWsAIYdOOtADzMwrN1XYmTPJ79kYlRaE76lyUGPbraCs64E2wN5goHIUwbJxxHtVUpaDBVNiiHKlhc4L_qcRQC2AST7krA2Jr2hSrQcaHWZEWJD0gzrR9GHOWvA=w2400",
    "typeFilm": "film",
    "typeTop": "top",
    "memberNameEnglish": "bako-hadl",
    "title": "Changeling 2008",
    "photo": "Changeling2008.jpg",
    "writingN": "باکۆ عادل",
    "nameF": "باکۆ عادل",
    "description": "\nپیاوسالاری و منداڵی گۆڕدراو فیلمی  منداڵی گۆڕدراو  فیلمێکی بایۆگرافی و تاوانکاری ٢ کاتژمێـر و ٢١ خـولەکییە کە لەلایەن ئەکتەر و دەرھێنەری گەورە کلنیت ئیستوود کاری دەرھێنانی بۆ کراوە و لە ڕۆڵگێڕانی سەرەکی خانمە ئەکتەری شۆخ و شەنگ ئەنجلینا جولییە. فیلمەکە باس لە ئافرەتێک دەکات بەناوی کریستی دوای ئەوەی کوڕەکەی وون دەبێت، هانا بۆ پۆلیس دەبات تاکو کوڕەکەی بۆ بدۆزنەوە. دوای پێنچ مانگ پۆلیس کوڕێک دەدۆزێتەوە لەسەر شێوەی کوڕەکەی، بەڵام کریستی ئاگاداریان دەکاتەوە کە ئەوە منداڵەکەی ئەو نییە و تەنها هاوشێوەیەتی. پەیامی فیلمەکە جەختی لە پیاوسالاری و گەندەڵیەکانی نێو حوکمەت کە ئەم شتە بۆتە ڕۆتینێک لە ھەموو لە ھەموو فەرمانگەیەکی حوکمی و لە ھەر سەردەمەێکدا ھەبێت ئەم شتە ھەر بەردەوامە و گەندەڵی تێدا ھەیە. پیاوسالاری شتێکی باوی کۆمەڵگا کە ھەمیشە ئافرەت بە لاواز و بێدەسەڵات بە شێوەیەک سێری ئافرەتان دەکەن وەک بڵێی ئەم ئافرەتانە گەر ھەر بیرۆکەیەکی تۆزی جیاواز بە مێشکیان بێت دەڵێن ئەمانە لەناو خوڕافیات دەژین. لە یەکێک لە دایەلۆگەکانی فیلمەکە کە لە نێوان کرستین و نەخۆشێکی نەخۆشخانە دەروونەیەکە بوون نەخۆشەکە بە کرستین وت؛  ھەمووان دەزانن کە ژنان تێکدەشکێنرێن، ھەر جارێک کە شتێک بڵێین کەمێک ناڕەحەتکەر بێت، خۆیان شێت دەکەن لێمان  ئەم دایەلۆگە نموونەیەکی جوانە بۆ ئەم دیاردە ناشرینە بە نێوی پیاوسالاری و زۆربەی کەسەکان وای بیردەکەنەوە کە ژنان تەنھا ئیشیان بەخێوکردنی منداڵە و شووشتنی قاپە و بە پێچەوانەوە گەر ھەوڵی کارێک بدەن یاخوود بیرۆکەیەک بە مێشکیانا بێت دەڵێن تۆ لاواز و زەعیفەی ئەو شتتەت پێ ناکرێ بەبێ ئەوەی جارێک گوێ لە قسەکانیان بگیرێت ڕاستەخۆ پشتگوێ دەخرێن و دەڵێن نا ئەمانە ھیچ نازانن جگە لە منداڵ بەخێو کردن. گەندەڵیەکانی حوکمەتیش وەک وتم شتێکی بەردەوامە لە ھەموو فەرمانگەیەکا کە ھیچیان بەلاور گرنگ نییە تەنھا ناوزڕاندنی خۆیان نەبێت ئەم شتەش لە کوردستان زۆر باوە ھەر نموونە گەر لەسەر یەکێک لە گەندەڵیەکانی یەکێک لە حزبەکان بە جواب دەیت دەڵێن ئەمە خۆی لێ زیایە دەیەوێ بیکوژن. بۆچی دەبێت وامان لێبێت کە قسەکردن لەسەر گەندەڵیەکانیان ببێتە شتێکی خراپ و وای لێبێت لەسەری بکوژرێین؟ ھەندێک جار خەتاکە لە خۆمانەوەیە! ئێمە سوور دەزانین کەوا کەسانێک کەن بۆ ماوەیەک لەم پلە و پێگەیا بوون بێجگە لە خراپوون ھیچی تریان بۆمان نەبووە. ھەر زۆر دووڕ نەڕۆین ئەم وڵاتەی خۆمان کە لەلایەن چەن دەسەڵات دارێکی گەورەوە بەڕێوە دەبرێت ئێمە سەڕەرای ئەوەی کە دەزانین کارەکانیان شایەنی ئەوە نین دووبارە لە کاتی دەنگ دان دەنگ بەھەمان ئەو کەسانە دەدەینەوە. ھەر وەک بەختیاری عەلی لە چاوپێکەتنێکا دەڵێت؛  بۆ من ترسناكە! بەیانی ھەڵبژاردن دەبێت، سەدان ھەزار خەڵك لە كوردستاندا دەنگ دەدەنەوە بە ھەمان کەسە خراپەکانی پێشوو، بۆ من وەكو ھاوڵاتییەك ترسناكە لە كۆمەڵگایەكدا بژیم كە بزانم سەدان ھەزار كەس ڕەنگە سەروو ملیۆن كەس دەنگ بدەنەوە بەم خراپەکراییە، لە كاتیكدا سوور دەزانن ئەم ھێزە، تا ئەندازەیەكی زۆر بەرپرسن لە دواكەوتنی ئینسانی كورد، بەرپرسن لە تێكشكاندنی كۆمەڵگای كورد، بەرپرسن لەو ئەزمە ئابووری و قەیرانە ئابوورییەی كە ھەیە، بەرپرسن لەو قەیرانە ئەخلاقییەی كە لە كۆمەڵگای كوردیدا ھەیە، بەرپرسن لە ھەموو ئەو شكستە مێژووییە. كەچی لەگەڵ ئەوەشدا بە بێ ھیچ وشیارییەكی مێژوویی سیاسی دیاریكراو، دەگەڕێنەوە و دەچنەوە ناو ھەمان گەمە، ئەمە كۆمەڵگایەك دروستدەكات كە لێی بترسیت، واتە كۆمەڵگایەكە ھەڵەكانی خۆی نابینێت، وە ناتوانێت چارەسەری ھەڵەكانی خۆی بكات، وە ناتوانێت ئەم ھەڵانە تێبپەڕێنێت. ئەمەش وا دەكات كە بڕوا و ئیمانت بە كایەی سیاسی تا ئەندازەیەكی زۆر تا بێت لاوازتر و لەقتر بێت.  ئەم قسەیەش دەتوانین بۆ ئەم فیلمە بەکاربھێنین «ترسناکە» کە بھێڵین ئەو کەسانە دەسەڵات داربن. "
  },
  {
    "id": 458,
    "p": 458,
    "idPoster": "https://lh3.googleusercontent.com/VWjrwWAU81yeYXHUL6l9gylq9lCEL2pknrnp9BvDxK2g1FaLM0odY_Krb4bFpVKgk6JScHuBQRfSTRg6rkhtSxSFwTEvIM3FyUSVLKz8NrVaUE6zWNVTcn3R7zT2nVacrl14KuyTDw=w2400",
    "typeFilm": "film",
    "memberNameEnglish": "bako-hadl",
    "title": "I saw the sun 2009 (Günesi Gördüm 2009)",
    "photo": "Isawthesun2009.jpg",
    "writingN": "باکۆ عادل",
    "nameF": "خۆرم بینی ٢٠٠٩",
    "description": "\nشیکردنەوەی پەیامەکانی خۆرم بینی ئێمە هەمومان مرۆڤ بوین تا ئەو کاتەی: - جەنگ دەستیپێکرد - ئاین لەیەکتری جیا کردینەوە - سیاسیەکان دابەشیان کردین - سەرمایە پۆڵێنی کردین. جەنگ: لەسەردەمانی کۆنەوە تا ئێستا ھەمیشە بە بەردەوامی جەنگ ھەیە ئەویش بەھۆی ناکۆکی نێوان وڵاتان و ھەندێک جار ناکۆکی وڵاتەکە لەناو خۆیاندا. لە فیلمی تورکی خۆرم بینی کە لە نووسینی و دەرھێنانی مەحسون کرمزگویل فیلمەکە جەخت لەسەر کاریگەریەکانی جەنگ لەسەر دانیشتووانی گوندێک دەکات. شەڕی نێوان گەریلا و سوپای تورکیا دەبێتە ھۆی بارگرانیەک زۆر گەورە لەسەر دانیشتووانی گوندێک کە وایان لێدێت دەبێت گوندەکە چۆڵ بکەن و بچنە شوێنێکی تازە ژیان بکەن چونکە ھیچ شتێک نەماوە بەناوی «مرۆڤبوون» لەم جەنگەدا بە شێوەیەکی لێ ھاتووە برا براکەی خۆی دەکوژێت. لەوانەشە ڕۆژێک لە ڕۆژان جەنگ تەواوبێت بەڵام ئایە لە کۆتایدا چی ڕوودەدات؟ - لەکۆتایی دا،جەنگ تەواودەبێ، بەڵام ماڵەکان چۆڵتر وگۆڕستانەکانیش کەمێک قەرەباڵغتر دەبن. - لە کۆتایدا جەنگ تەواو دەبێت،بەڵام برینی دڵی ئەوباوکە هەرگیز ساڕێژنابێ، کە فیشەکی داگیرکەران،دڵی کوڕەکەیان پێکا. - لە کۆتایدا جەنگ تەواودەبێت، بەڵام دایکێکی ماندوو و بێ هێز هەموو تەمەنی چاوەڕێی ئەوڕێگایە دەکات کە کوڕە شەهیدەکەی لێوەی ڕۆیشت. کۆچکردن: ڕێگای کۆچکردن هەڵئەبژێرین کاتێک هەموو ڕێگاکانی مانەوە مەحاڵ دەبن، ناچار ئازارەکانمان لە کۆڵ ئەگرین بەرەو بیبانی غوربەت هەنگاو ئەنێین. دەکرێت لەپێناو ژیانێکی باشتر بڕۆین بۆ وڵاتێکی تر بەڵام ئایە ئەو غەریبی و غوربەتەی کە بۆ وڵاتەکەت ھەتە قەت لە یادت دەچێت؟ زۆربەمان لەوانەیە ئێستا لە حاڵی خۆمان ناڕازی بین و بڵێن: بریا لە ئەوروپا بژیامایە بەڵام قەت لە دڵەوە ھەستمان بە غەریبی خاک و نیشتیمانمان نەکردووە گەر لێوەی دووربین،بۆچی زۆربەی ئەو کەسانەی کە ئاواتیان دەخواست لە پێناو ژیانێکی باشتردا چوونە دەرەوەی وڵات و بەڵام ھەر دوای ماوەیەک ئاوات دەخوازن بۆ دەقەیەکیش بێت بێنەوە بۆ نیشتیمانەکەیان چوونکە ھیج شوێن و جێگایەک جێگەی ئەو شوێنێ لە دایکبووی تێیدا ناگرێتەوە. لە یەکێک لە دیمەنەکانی فیلمەکە منداڵەکە لە مامی پرسی کە لە ھەندەرانە بۆچی تا ئێستا ژیانت لێرە ڕێک نەخستووە؟ ئەویش لە وەڵامدا پێی دەڵێت؛ کوڕەکەم ژیانکردن لە دووری نیشتیمانی خۆت زۆر قورسە، تەنانەت گەر لە بەھەشتی سەر زەویش بیت، وە  قسەیەکی (جاھید سکیتی) دەگێڕێتەوە بۆی کە دەڵێ؛ - نیشتیمانێکم دەوێت کە ئاسمانەکەی شین،کێوەکانی سەوز،کێڵگەکانی ئاڵتوونی بن،نیشتیمانی گوڵ و باڵندەکان بێت. - نیشتیمانێکم دەوێت کە ژیان وەک خۆشەویستی لە دڵەوە بێت،تەنھا سکاڵایان لە مەرگ ھەبێت. - نیشتیمانێکم دەوێت کە لە نە سەردا دەرد بێت،نە لە دڵیشدا حەسرەت،شەڕی براکان کۆتایی پێ ھاتبێت. تەقالید و کولتوری کۆمەڵگا: ھەموو کۆمەڵگەیەک کۆمەڵێک کولتور و تەقالیدی ھەیە کە بە ھەموو کەسێکەوە بەستراوە تا ئەو ڕۆژەی تێیدا دەمرین ھیچ کات ھەوڵی گۆڕانکاریەک نادەین تەنھا ئەو شتەی کە باوباپیرانمان لە مێژ ساڵەوە ھێناویانە ئێمەش دەبێت بەوەدا بڕۆین،زۆربەی خەڵک بوونەتە قوربانی ئەم کولتر و تەقالیدیانەی وڵاتەکیان گەر کولتر کەسێک بەشێوەیەک جیاوازبێت لە کەسانی دیکە ئەوا قبوڵ ناکرێت و بە شتێکی ئابڕووبەرانە لە لەکەدار ئەدرێت وەک بڵێ شەرەف و ئابڕووی ئەو کەسانە لەسەر ئەمان وەستاوە. کارەکتەری قەدۆ لە فیلمەدا بووە قوربانی تەقالیدی کۆمەڵگا، قەدۆ کوڕێکە کە لەو کاتەوەی لە دایک بووە زیاتر ڕەفتاری کچانە تێیدا کۆبۆتەوە ئەمەش حاڵەتێکی ئاساییە و زانستییە کە بەھۆی تێکچوونی ھۆڕمۆنەکان زیاتر ھۆڕمۆنی ئافرەت بەسەریدا زاڵ دەبێت و ھۆڕمۆنی کوڕێنیەتیەکەی کەمترە،قەدۆ ھەمیشە لەلایەن براکەیەوە ئازار و ئەشکەنجە دەدرێت بەشێوەیەکی زۆر خراپ ئەویش لەسەر ئەو ڕەفتارە کچانەیی کە بە ویستی خۆی نییە بەڵکو ھۆڕمۆنەکانی بەسەریدا زاڵە. ڕۆژێک قەدۆ دەگاتە ئەوپەڕی تووڕەیی بە براکەی دەڵێت؛ گەر دەمکوژیت بمکوژە بەڵام کاتێک کە مردم و چوومە بەردەم خودای گەورە پرسیاری ئەوە لێدەکەم کە بۆچی منی وەک ئافرەتێک دروست نەکرد؟ ئەمەش ئەوە دەگەینێت کە قەدۆ ویستی خۆی نییە کە بەو جۆرە ڕەفتاردەکات و تێدا ماوە لەوەی کوڕ بێت یاخوود کچ! منداڵ بەخێوکردن، نەک گرنگیپێدان؛ لە زۆربەی لادێ و شوێنە دوور لە شارەکان ئەو کەسانەی کە لەوێ دەژین عادەتێک ھەیە کە ھەر منداڵ دەخەنەوە! گرنگی نادەن بەوەی چەندێک منداڵیان دەبێت،گرنگی نادەن بەوەی ئایە دەتوانن ئەم ھەموو مناڵە پەروەردە بکەن؟ ڕەوشتیان بدەن؟ منداڵ پێویستی بە گرنگی پێدانە پێویستی بە ڕەوشت پێدانە پێویستی بە پەروەردە کردنە نەوەک پۆز لێدان و بە شان و باڵی خۆتا و بڵێ؛ من ئەوەندەم منداڵم ھەیە و پەکم ناکەوێت! بەداخەوە کە ئەم شتە لە کۆمەڵگای ئێمەشا زۆر باوە کە منداڵ دەخەنەوە تەنھا بۆ ئەوەی دایک و باوکەکە کە چوونە تەمەنەوە کەسێک ھەبێت بتوانێت بەخێویان کات، بۆچی لە وڵاتانی تر منداڵ خستنەوە ھەندێک جار لە ڕێگری لێدەکرێت؟ ڕاستە لەپێناو ئابووری و ژمارەی دانیشتووانی ئەو وڵاتەیە بەڵام سوودێکی زۆری بۆ خەڵکەکەش ھەیە ئەویش وایان لێدەکات لە جیاتی ئەوەی ٧ منداڵ بەخێو بکەن و ڕەوشتی کەم بدرێت پێیان،ئەو کاتە دەتوانن ٢ منداڵ گەورە بکەن بە باشترین شێوە و گرنگێ پێدانێکی زۆریان. فیلمێکی پێویست و گرنگ و زێدە جوان کە پێویستە ھەر تاکێک لە کۆمەڵگای ئێمە بیبینێت، ھەموو ئەو کێشە و گرفتانەی کە ڕۆژانە لەوانەیە بەسەر ھەر یەکێک لە ئێمەدا بێت لە فیلمەدا ڕەنگ دەداتەوە. "
  },
  {
    "id": 459,
    "p": 459,
    "idPoster": "https://lh3.googleusercontent.com/Tcy5l9zHahbq-wmvHFtuz0O3J0QhosxRWDyywavzd06jHfoFu3JTmRe_eeu_-Fgb4T66cFqY0YZAp6XE7mZ7cTEaQHF10joaPhqaV_mKMAILzkQFkFzanKaI-4RgOSperPLT4E-9vw=w2400",
    "typeFilm": "film",
    "typeTop": "top",
    "memberNameEnglish": "bako-hadl",
    "title": "Mary and Max 2009",
    "photo": "MaryandMax2009.jpg",
    "writingN": "باکۆ عادل",
    "nameF": "ماری و ماکس ٢٠٠٩",
    "description": "\nتـۆ ھاوڕێـی منیت، تۆ تاکە ھاوڕێـی منیت ھاوڕێیەتی «ڕۆحی»ـتان بیستووە؟ کێیە ھاوڕێی ڕۆحی؟ ھاوڕێی ڕۆحی چییە؟ ئەو وەکو باشترین ھاوڕێیە، بەڵام زیاترە. کەسێکە لە دونیادا لە ھەموان باشتر تۆ دەناسێ. ئەو کەسەیە تۆ دەکات بە کەسکێکی باشتر. لە ڕاستیدا تۆ ناکەن بە کەسکێکی باشتر  تۆ دەبی بە خودی خۆت. چونکە ئەوان سروشت بۆ دێنن. ھاوڕێی ڕۆحی ئەو کەسەیە کە دەتوانی لەناوخۆتدا ھەڵیگری بۆ ھەتایە. ئەو کەسەیە کە دەتناسێ و قبوڵت دەکا وەکو خۆت، باوەڕی پێت ھەیە پێش ھەرکەسێکی دی. یان ئەوکاتەی کە ھیچ کەس نایکات وە کێشە نییە ھەرچییەک ڕووبدا، تۆ ھەمیشە خۆشتدەوێت، «ھیچ شتێک ئەوە ناگۆڕێت» زۆربەمان لە ڕێگای سۆشیاڵ میدایەوە کەسانێک دەناسین  ھەست دەکەین ئەوان لە ڕۆحمانە نزیکن گەرچی لێک دوورن و بەشێوەیەکی ڕاستەخۆ دیدەنی یەکترتان نەکردووە بەڵام وا ھەست دەکەین کە ئەوان کەسانێکن لێمان تێدەگەنن و پێمان خۆشە ھەست و بیرکردنەوەی خۆمان و تەواوی کارەکانی خۆمانیان بۆ باس بکەین چیرۆکی فیلمی ( ماری و ماکس) ھیچی جیاوازیەکەی وەھای نییە وەک ھاوڕێیەتی کردن لە سۆشیاڵ میدیا و نامەوە. ماری و ماکس بۆ ماوەیەکی زۆر لە پەیوەندیا بوون لە ڕێگەی نامەوە دوو کەسایەتی تێکشکاو و یەکتریان گرت بەڵام ئایە ئەم تێکشکاویەی ھەردووکیان وای کرد کە ئەوەنەی تر خراپتر بن؟ بێگومان نەخێر. دوو کەسیاتی ڕووخاوی دەستی کۆمەلگا یەکیان گرتووە ھەر یەکیان بە شێوەیەک بێزارن لە چواردەورەکەیان کارەکتەری ماکس بێزارە لەوەی کە مرۆڤەکان ئەوەنە ئەوەنە کردوەکانیان خراپە شتێک کە زۆر ماکسی بێزارد دەکات ئەویش فڕێدانی قنەجگەرە لەلایەن ھاوڵاتیانەوە لەوانەیە ئەمە شتێکی زۆر ئاسایی بێت بەلای زۆربەمانەوە و بڵێین شتێکی بچووکە زەرەری وەھای نییە بەڵام بۆ بوونی کۆمەڵگایەکی ڕۆشنبیر پێویستە لە ھەر یەک لەو شتە بچووکانەوە دەست پێبکەن کە وڵاتەکەمان ناشرین دەکات، وە ماکس لەنێو فیلمەکەدا قسەیەک دەکات کە باسی ئەوە دەکات چەند بێزارە لە کارە سەقەتەکانی مرۆڤەکان و دەڵێت؛ مرۆڤەکان بە درێژایی مێژوو گەمژە بوون، لەبەرچی کاتێک لە هیند منداڵانێك بە برسێتی ژیان بەسەر دەبەن، خەڵکانێکیش خواردنەکەیان فڕێدەدەن؟ بۆچی لە کاتێکدا پیویستیان بە ئۆکسجینە، دار و درەختەکان دەبڕنەوە؟ ئەی لەبەرچی خشتەی کاتەکانیان لە وێسگەی پاسەکان داناوە کە هیچیان لە کاتی خۆیان دا نایەن؟ بەڕاستی من لەگەڵ ئەو زانایە هاوڕام کە دەڵێت: دوو شت کۆتاییان نایەت، گەردوون و گەوجێتی مرۆڤەکان کەسایەتی دووەمی فیلمەکە ماری کە ھەر لەو ڕۆژەوەی کە لە دایکبووە نیشانەیەکی زگماکی لەسەر نێوچاوانی ھەبووە و ئەمەش دەبێتە ھۆی ئەوەی لەلایەن زۆربەی کەسەکانی چواردەوریەوە گاڵتەی پێ دەکرێت و خۆشناویسترێت بەڵام دوای ماوەیەک نیشانەکەی لادەبات و پێی وایە ئێستا لەلایەن کەسانی دیکەوە خۆشدەویسترێت بەڵام وانییە و ھەر بەشێوەی پێشووتر دەمێنێتەوە بۆچی؟ بۆ ئەوەی خۆشبویسرێیت پێویست ناکات کەسایەتی خۆت یان شکڵ و شێوەی خۆت بگۆڕی مرۆڤ بە شێوەی کە خۆی ھەیە جوانە گرنگ نییە زیرەک بیت یاخوود تەمبەڵ گرنگ نییە درێژ بیت یان کورت گرنگ نییە قەڵەو بیت یاخوود درێژ تەنھا خۆتبە و مەگۆڕێ چونکە تۆ بەو کەسایەتیەوە لە دایک بوویت ئەوە تۆیت! بۆیە کەسایەتی و شێوەی خۆت مەگۆڕە بۆ ئەوەی خۆشبویسترێت، گەر کەسێک تۆی بەڕاستی بوێت ئەوە ئەو کەسایتییە و شێوە ڕاستەقینەی خۆتی خۆشدەوێت نەوەک بەشێوەیەکی تر کە خۆت نیت. وە گەیشتمە کۆتایی فیلمەکە و ئەم دایەلۆگە جوانەم بینی کە نامەیەکی ماکس بوو بۆ ماری؛ ماری ئازیز، هۆکاری ئەوەی کە دەتبەخشم هەرلەبەر ئەوەیە کە کامڵ نیت. تۆ کەسێکی ناکامڵیت و منیش هەروا. لەڕاستیدا هەموو مرۆڤەکان ناکامڵن، تەنانەت ئەو پیاوەش کە بەردەوام لەدەرەوەی ئەپارتمانەکەمدا کەوتووە.  کە گەنج بووم، لە ژیانمدا ئارەزووم بوو ببم بە هەرکەسێکی دیکە خۆم نەبێت! جارێکیان دکتۆر (بێرنارد) پێی گوتم؛ وای دانێ لە دوورگەیەکی چۆڵ دەژیت، ئەوکات تاکە یاوەرم دەبوا هەر خۆم بم.  بەتەنها خۆم...ئا، گوێز-هیندییەکانیش . ئەو پێی وتم لەو هەلومەرجی ژیانەدا دەبوا من خۆمم پێ قبوڵبێت، تەنانەت بەو بالوکانەی سەر پێستم و تەواوی خەوشیەکانی دیکەشمەوە، چونکە ئێمە بەخواستی خۆمان ئەو بالوکانەمان هەڵنەبژاردووە، بەڵکو بوونەتە بەشێک لە بوونمان، کەوایە پێویستە ئێمەش بەوانەوە درێژە بە ژیان بدەین. بەڵام هەرچۆنێک بێت ئەوە لەتواناماندا هەیە کە خۆمان هاوڕێکانمان هەڵبژێرین. من بەوە شادومانم کە تۆم هەڵبژاردووە. جارێکی تریش دکتۆر (بێرنارد هاسڵهۆف) پێی وتم: ژیانی هەمووان وەک ڕێگایەکی دوورودرێژ وایە. هەندێک لە ئێمە ڕێگاکەمان باش دروست کردووە، بەڵام هی ئەوانی تر؛ بەنموونە وەک ئەوەی من، پڕە لە نشێوی. هەروەها پڕە لە توێکڵە مۆز و قنگەجگەرەش. ڕێگاکەی تۆ لەوەی من دەچێت، بەڵام بەتەواوی وەک ئەوەی من نییە پڕ بێت لەو هەموو نشێوییە. بە ئومێدەوە باوەڕم بەوە هەیە کە رۆژێک دادێت و ڕێگاکەی من و تۆ پێک دەگەن و ئێمەش لەوێ هاوبەشی لە خواردنەوەی قوتویەک شیری خەست دەکەین. تۆ باشترین هاوڕێی منیت. هەروەها تاکە ھاوڕێی منیت ھەموو کەسێک شایەنی لێبووردنە کەسمان لەم ژیانەدا کامڵ نین کەسمان لە سکی دایکمانەوە بە شێوازێکی پێرڤێکت نەھاتووین تاوەکوو ئەم کاتە مرۆڤ ھەڵە دەکات،لێوەی فێردەبێت. بۆیە کەسمان کامڵ نین و با گیانی لێخۆشبوونمان تێدا بێت."
  },
  {
    "id": 460,
    "p": 460,
    "idPoster": "https://lh3.googleusercontent.com/STAQl9eyfz3qiQLqC6BaR9CsDL8c0RzRo6lScqIQdMFe5xhgv1ZA8YGPiyLwdKuTKKCAkbyAHsVMEjTN-oVFN_GlcObZBpoeUH8nSPMYSxrVkvGdm8N3jfNAbYMe_zqPre_lrUo8TA=w2400",
    "typeFilm": "film",
    "memberNameEnglish": "bako-hadl",
    "title": "Hala 2019",
    "photo": "Hala2019.jpg",
    "writingN": "باکۆ عادل",
    "nameF": "ھالە ٢٠١٩",
    "description": "\nمرۆڤ پێش ئەوەی هەر ئایدۆلۆژیایەکی هەبێمرۆڤە.ھالە کچێکی حەڤدە ساڵانە کە دانیشتوویی ئەمریکایە و پەروەردەی دەستی بنەماڵەیەکی موسوڵمانە. دایک و باوکی ھالە پێش لە دایکبوونی لە پاکستانەوە دێن بەرەو ئەمریکا بە مەبەستی ژیانێکی باشتر بۆ خۆیان و داھاتوویان بەڵام ئایە کوولتوری و ئاین ـی ھەردوو وڵاتەکە یەک دەگرنەوە بە ھیچ شێوەیەک؟ھەمیشە وتوومە ئێمە ھەموومان مرۆڤ بووین تاوەکوو ئەو کاتەی کە (ڕەگەز،ئاین،نەتەوە) لێکی جیاکردینەوە. ھالە لە سەرەتای تەمەنی ھەرزەکاری دایە کە یەکێکە لە حەساسترین قۆناغەکانی ژیان، ھالە لە نێوان کلتوری دوو وڵاتدا توشی دەردەسەریەک و سەر لێشیوانێکی زۆر خراپ دەبێتەوە کە خۆشی ئاگاداری کردە و ڕەفتارەکانی نییە کە دەیکات! ھەموو کۆمەڵگەیەک کۆمەڵێک کولتور و تەقالیدی ھەیە کە بە ھەموو کەسێکەوە بەستراوە تا ئەو ڕۆژەی تێیدا دەمرین ھیچ کات ھەوڵی گۆڕانکاریەک نادەین تەنھا ئەو شتەی کە باوباپیرانمان لە مێژ ساڵەوە ھێناویانە ئێمەش دەبێت بەوەدا بڕۆین،زۆربەی خەڵک بوونەتە قوربانی ئەم کولتر و تەقالیدیانەی وڵاتەکیان گەر کەسێک بەشێوەیەک جیاوازبێت لە کەسانی دیکە ئەوا قبوڵ ناکرێت و بە شتێکی ئابڕووبەرانە لە لەکەدار ئەدرێت وەک بڵێ شەرەف و ئابڕووی ئەو کەسانە لەسەر ئەمان وەستاوە!ئەوەی کە کلتوورێکی زۆر قێزەونە لە کۆنەوە ھەیە بە تایبەتی لە وڵاتە ئیسلامیەکان ئەویش بە شوودانی کچە کە دایک یاخوود باوکەکە بە شێوەیەکی زۆرە ملێ کچەکە دەھێننە ئەو قەناعەتەی کە دەبێت شوو بکات و گرنگ نییە لەگەڵ کەسی بەرامبەرا یەکتریان خۆشدەوێت یاخوود نا دەڵێن؛ دەی ھیج نییە بۆ کاتی جێبێلە وردە وردە یەکتریان خۆشدەوێت و دڵخۆش ئەبن! کە قەتیش وا نابن! نموونەش دایک و باوکی ھالە خۆی بوو کە لە فیلمەکەدا بیبیمان باوکی ھالە گوتی باوکم بە زۆر تۆ بۆ دۆزیمەوە و ھاوسەرگیریمان کرد. ھەر ئەمەشە دەبێتە ھۆی تێکچوون و جیابوونەوەی ھاوسەرەکان لە یەکدی چونکە لە سەرەتاوە یەکدیان خۆشنەویست ئەوا ئەو پەیوەندیە تا کۆتایی پێدێت چونکە لەسەر ئەساسێکی درۆوە دامەزراوە.کاتێک بینەر تێکەل بە فیلمەکە دەبێت ھەستێکی لا دروست دەبێت کە دینی ئیسلام بە دینێکی توند و تیژ ببنێت بەڵام وانییە نووسەری فیلمەکە فیلمەکەی بە شێوەیەکی زۆر جوان داڕشتووە کە ئەو تەقالیدە کۆتایی پێ بێت و شتێک نییە بە ناوی بە زۆر بە شوودان لە دینی ڕاستەقینەی ئیسلام و ئیسلام ئەو شتەی قەدەغە کردووە.گەرچی نمرەیەکی زۆر کەمی پێدراوە لە لایەن ڕەخنەگران و خەڵکی ئاساییەوە،بەڵام بەلای منەوە فیلمێکی تا ڕادەیەک جوان بوو ئەزموونم لێوەی وەرگرت."
  },
  {
    "id": 461,
    "p": 461,
    "idPoster": "https://lh3.googleusercontent.com/h2QCh6_y3UYCjP1kQICwsroVYWvaCoV6tApbNy6iN57y_IP0uINcWKUU2iZFdeBuuBu1fwR3VkFpnPh9Rk2zdl-EzXP_UpZ7_MCZd8yWLgcwAqqs0_vPANDPRla-hGZFs5Er4NKjBA=w2400",
    "typeFilm": "film",
    "memberNameEnglish": "bako-hadl",
    "title": "I'm Not Angry 2014",
    "photo": "ImNotAngry2014.jpg",
    "writingN": "باکۆ عادل",
    "nameF": "توڕەنیم ٢٠١٤",
    "description": "\nشیکردنەوەی فیلمی توڕە نیم فیلمیتوڕە نیم یەکێک لە فیلمە ھەرە جوانەکانی ئێران لەلایەن دەرھێنەری لاو ڕەزا دۆرمیشیان کاری نووسین و دەرھێنانی بۆکراوە وە لە ڕۆڵگێڕانی سەرەکی نەوید محەمەد زادە و باران کۆساری کە ڕۆڵ گێڕانەکەی نەوید فرە نایاب بوو لەم فیلمە بە ھەمان شێوەی فیلمەکانی تری.. نەوید گەنجێکە خەڵکی کوردستانە ھاتووە بۆ وڵاتی ئێران نیشتەجێ بووە لە ھەمان کاتدا قوتابی زانکۆیە بەڵام بەھۆی ھەڵوێستە سیاسیەکانەوە لە زانکۆ دەرکرا وە لە زانکۆکەی کەوتە داوی خۆشەویستی کچێک بەناوی ستارە کە ھەموو ھەوڵ ئامانجی ئەوەیە کارێکی باش و بڕە پارەیەک کۆ بکاتەوە بۆ ئەوەی ھاوسەرگیری لەگەڵ ستارە بکات بتوانێت ژیانێکی خۆشی پێشکەش بکات. وە لە ھەمان کاتدا بەدەست نەخۆشیەکەوە دەناڵێنێ کە ناتوانێت کۆنتڕۆڵی خۆی بکات کە توڕە نەبێت بەڵام ئایە ئەم زوو توڕە بوونەی نەوید بێ ھۆکارە؟ بێگومان نەخێر. نەوید دەیەوێت توڕە نەبێت کۆنتڕۆڵی خۆی بکات بەڵام کۆمەڵگا و کەسانی چوادەوری بە قسە ڕووخێنەرەکانیان کار دەکەنە سەری بەشێوەیەک توڕە دەبێت کە کەسی بەرامبەر قسەیەکی بۆ دەکات لەنێو خەیاڵی خۆیدا لەو کەسە ئەدات بە شێوەیەکی زۆر خراپ. وتیەک ھەیە لە فیلمی لانتوری کە ھەر ھەمان دەرھێنەری ئەم فیلمە کاری دەرھێنانی بۆ ئەویش کردوە کە دەڵێت: لەناخی هەموومان هیتلر ـێک و ماندێلا ــیەک هەیە، کۆمەڵگا دەبێتە هۆکاری ئەوەی وەک کامیان ڕەفتار بکەین بەھەمان شێوە ئەم دایەلۆگە بۆ ئەم فیلمەش دەگونجێ نەوید ڕاستە کەسێکی توڕەیە بەڵام سەرەڕای توڕەیەکەی خاوەن دڵێکی زۆر ساف و نەرم و نیانە بەڵام قسەی پێ وتنی کەسانی چواردەوری وای لێدەکات نەوید زیاتر لایەنە خراپەکە بەسەریدا زاڵ بێت ئەویش توڕەییە. وە یەکێک لە جوانترین دایەلۆگی فیلمەکە کە بەرچاوم کەوتبێ ئەمە بوو کە خۆشەویستی خۆی لە دڵەوە بۆ ستارە دەردەبڕێت وە چۆن بێزارە لەوەی کە ئەوەنە لە خەمی باشکردنی ژیانێتی ئەوەنە لەبیری خوودی ژیاندا نییە وەک چۆن لە یەکێک لە دایەلۆگەکانی فیلمی مستەر نۆبەدی ھەیە کە دەڵێت؛ من لە مردن ناترسم،من لەوە ئەترسم بەپێی پێویست نەژیابم  ئەمەش دایەلۆگەکە؛ من توڕە نیم، من توڕەنیم، من توڕە نیم ئەوەندەی لەبیری باشکردنی ژیاندام ئەوەنده لەبیری خوودی ژیان دانیم پارەم نیە حسابی کافێیەک بکەم ئیتر چۆن دەتوانم ژیانێک بەڕێوە ببەم؟ بێزارم، ماندووم خەریکە لەبیرم دەچێتەوە عەشق چیە! نەڕۆیت ها... بڕۆیت دەمرم! من سەرگەردانم، سەرگەردانی تۆ."
  },
  {
    "id": 462,
    "p": 462,
    "idPoster": "https://lh3.googleusercontent.com/IcFpqtKqczEsBIq-XQ7eOE_gLNnrsr-5zI5_hDPVVqPYp6ZtSXr0qfiUna0KlRgXLrdKQg34J8Szd5EuamcA8Djllt4NhLVh7snosdQUQCZXF0TbHoEwqVTWBcQEyzJHJHHcWP7sgA=w2400",
    "typeFilm": "film",
    "typeTop": "top",
    "memberNameEnglish": "bako-hadl",
    "title": "Whiplash 2014",
    "photo": "Whiplash2014.jpg",
    "writingN": "باکۆ عادل",
    "nameF": "Whiplash 2014",
    "description": "\nشیکردنەوەی فیلمی ویپڵاش فیلمی ویپلاش یەکێک لە فیلمە ھەرە ناوازەکان کە لە دە ساڵی ڕابردوو بەرھەم ھاتبێ، فیلمەکە لەلایەن دەرھێنەری لاو و بەتوانا براوەی خەڵاتی ئەکادیمی گەورە دەیمن شەیزڵ کاری دەرھێنانی بۆ کراوە کە دەرھێنەرێک بەو تەمەنەوە کەمەوە شتێکی سەرنجڕاکێشە کە فیلمێکی لەم جۆرە نایابی بەرھەم ھێنابێت. وە فیلمەکە بە شێوەیەکی زۆر خێرا جێی خۆیکردەوە لە لیستی باشترین ٢٥٠ فیلمی مێژوو کە بە پلەی چل و شەشەم دێت و پاڵێوراوی ٢٢٩ خەڵات بووە لە نێویاندا براوەی ھەشتا و نۆ خەڵات بووە کە گرنگترینان سێ ئۆسکار و گۆڵدن گڵۆپ ـێک بووە. سپۆیڵی تێدایە: چیرۆکی فیلمەکە باس لە مامۆستایەکی مۆسیقای جاز دەکات کە دەیەوێت بە ڕێگای ئەشکەنجەدانی دەروونی قوتابیەکی تینوی سەرکەوتن بگەیەنێت بە خەونەکەی، بەڵام پەیوەندی نێوان ئەم مامۆستا و قوتابیە ئەبێت بە ڕق لێبوونەوە و شکست پێ هێنانی بەرامبەر و جەنگی دەروون، ئەم فیلمە جوانترین وانەت فێردەکات لەسەر کۆڵنەدان سەرەڕای تەنیا بوون و دژایەتی کردنت لەلایەن خۆشەویستانت ھەر لەسەرەتاوە ئەوە زۆر سەرنجمان ڕابکێشێت لە فیلمەکە ڕۆڵگێڕانە زۆر تایبەتەکەی جەی کەی سیمۆن واتە«فلێتچەر»کە ڕۆڵگێڕانێکی زۆر ناوازەی گێڕا ھەر بەبۆنەی ئەو ڕۆڵگێڕانەیەوە بووە خاوەنی خەڵاتی ئۆسکار بۆ باشترین ئەکتەری پاڵپشت. «فلێتچەر» کەسایەتیەکی توندڕە و قسەڕەقە بەڵام لە ھەمان کاتیشدا توندڕەویەکەی سوودی زۆری ھەیە بۆ قوتابیەکانی کە دوای لە نووسینەکە باسی دەکەم بۆ، وە ھەروەھا دەیەوێت باشترین تیمی مۆسیقا بەرھەم بھێنێت نەک لە ئاستی شارەکە بەڵکو ھەموو جیھان! بابێینە سەر کارەکتەری داھاتوو«ئەندریو» ئەندریو ھەموو خەون و ئاواتی ئەوەیە کە ببێتە باشترین درەمەر وە لەوەشدا باوکی زۆر ھاوکاری ئەبێت بۆ بەدیھێنانی خەونەکەی، تەنانەت لەبەر خەونەکەی واز لە کچە خۆشەویستەکەی ئەھێنێت! ئایە کەسێک بە قسەی ناخۆش ئەشکەنجەدان باشە بگات بەو شوێنەی کە خۆی حەزی پێیەتی؟ ئایە کەسانی چواردەر دەبنە ھۆی ئەوەی کە بە قسە ناخۆشەکانیان و ھەڵسوکەوتیان بەرامبەرت وا بکەن خەونەکەت لەلا بەبەھا نەمێنێت و لە بەرچاوت بکەوێت؟ بێگومان نەخێر ھەر گوێ نەدان بە قسەی خەڵکی وای لە «ئەندریو» کرد کە خەونەکەی لەلا کاڵ نەبێتەوە چونکە خۆی لە کارەدا دەبینیەوە دەیزانی ڕۆژێک بێت ھەر سەردەکەوێت و تامی سەرکەووتنی ڕاستەقینە دەکات.. وە یەکێک لەو دایەلۆگانەی کە زۆر سەرنجی ڕاکێشام لە فیلمەکە؛ ھیچ وشەیەک نییە لە فەرھەنگی ئینگلیزیدا ھێندەی وشەی (ئافەرین) بە ئازاربێت بۆچی ئەم قسەیە؟ هەموومان کاتێ پێمان ئەوترێ ئافەرین وا هەستەکەین هەموو ئەوەی هەمانەو لە توانامانایا لەو کارەیا بەخشیومانە بەڵام دڵنیام کاتێ ئیشێکمانیان بە دڵ نییە زۆر زیاتر خۆت هیلاک ئەکەی ئەوەی لە تواناتایە و زیاتریش ئەبەخشی بۆ ئەو خەون و ئارەزووەی هەتە. بەگشتی پەیامی فیلمەکە ئەوەیە کە خەونێکت ھەیە دەبێت لێ بەردەوام بیت گرنگ نییە کێ ڕێگردەبێت لە بەردەمت گرنگ نییە کێ خراپە بەرامبەرت گەر خۆت ھەوڵ کۆششی خۆت بدەیت ئەوا بێگومان خەونەکەت دێتەدی و تامی سەرکەووتنەکەت دەکەیت. وە فیلمەکە وەک فیلمەکانی تری دەرھێنەر دەیمن بە چاوتێبڕینی دوو کارەکتەرەکە بۆ یەکتر تەواو بوو. سوپاس دەیمن بەو چیرۆکە سادەیە فیلمێکی وەھات بەرھەمھێنا، سوپاس سیمۆن و مایڵس بۆ ئەو ئاکتینە جوانەتان."
  },
  {
    "id": 463,
    "p": 463,
    "idPoster": "https://lh3.googleusercontent.com/j860ACXSkTQmxoUysfF4WvqlrZlvq1yCKN9hyqUxBQxRmZ4SCtmmoztqwoWSx-SMGsCwOrKr1gq12ll8yK98oZprM2bcDDqDFES7MT79nD9eg_rmU8b1dDA6ZqNkzefMoSUXN_Dqpw=w2400",
    "typeFilm": "film",
    "memberNameEnglish": "bako-hadl",
    "title": "Close up 1990",
    "photo": "Closeup1990.jpg",
    "writingN": "باکۆ عادل",
    "nameF": "گرتەی نزیک ١٩٩٠",
    "description": "\nباسێک لە فیلمی گرتەی نزیک کیاڕۆستەمی قسەیەکی ھەیە دەڵێت؛ هەست دەکەم ئێمە ناتوانین سەرنجی شتەکان بدەین شئەگەر لە چوارچێوەیەکدا نەبن لەم مەبەستی ئەوەیە لە ژیاندا ھەندێک شت ھەن شیاوی سەرنج پێدانن، بەڵام تاوەکو نەخرێنە چوارچێوەیەکەوە، جا چوارچێوەی وێنەیەک بێت یاخوود چوارچێوەی فیلمێک، سەرنجیان نادەین.  کیاڕۆستەمی لەبارەی خودی فیلمی گرتەی نزیکدەڵێت: من بەھۆی ئەم فیلمەوە قژم ڕوتایەوە، بەدرێژایی ماوەی وێنەگرتنی فیلمەکە کە چل ڕۆژی خایاند، تەنانەت یەک شەویش بەباشی نەخەوتوم. چونکە دەبوو من شەوان بمنوسیایە و بەڕۆژیش وێنەی دیمەنەکانمان بگرتایە. سەرجەم ئەو ئەکتەرانەی کە لەم فیلمە بەژدارن ڕۆڵی ڕاستی خۆیان بەرجەستە دەکەن چونکە ئەم فیلمە لە ژیانی ڕاستی ھەر یەکێک لە ئەکتەرەکانی ناو فیلمەکە بەرھەم ھاتووە ھەر لە حوسێنەوە کە کارەکتەری سەرەکی فیلمەکەیە تاکوو تەنانەت دادوەرەکەش ھەمووی ڕاستی بوون کراون بە فیلم. لە سەرەتای پەخشکردنی ئەم فیلمە لە سینەماکان، تا ڕادەیەک بەدڵی بینەر نەبووە، کیاڕۆستەمی گوتی؛ کەوا هۆکارەکەی ئەوە بووە، لەبەر ئەوەی خۆم لە فیلمەکەدا ڕۆڵێکم هەیە، خەڵکی وایان ئەزانی بەشێوەیەک ڕیکلام بۆ خودی خۆم دەکەم. بەڵام دواتر کە لەدەرەوەی وڵات یئێران پەخش کراو ناوبانگێکی زۆر باشی پەیدا کرد، دووبارە لە ئێران بە چاوێکی دیکە تەماشای فیلمەکە کرایەوە و جێگەی خۆی کردووە لای دڵی بینەرانی فیلمەکە. بیرۆکەی دەرهێنانی فیلمی گرتەی نزیکلەوەوە ھەڵقوڵاوە کاتێک کیاڕۆستەمی، بەیانیەک لە ڕۆژنامەیەکدا هەواڵی ئەوە دەخوێنێتەوە کە کەسێکی تەڵەکەباز خۆی کردووە بە دەرهێنەرێک و خێزانێکی ھەڵخەڵتاندووە. کیاڕۆستەمی بەو شێوەی کە دەڵێت تەواوی ئەو شەوە خەوی لێنەکەوتووە بیری لەوە کردۆتەوە دەبێت چ هۆکارێک دەبێت هەبێت تا کەسێک خۆی بخاتە جێگەی کەسێکی دیکە؟ هەر ئەمەش وای لێکردووە ئەوەی بڕوات لە زیندان قسە لەگەڵ حوسێن سەبزیان (کارەکتەری سەرەکی فیلمەکە) بکات تا لەو ڕووداوەوە فیلمێک دروست بکات. بەڵام ئەوەی دەبێتە ڕێگر لەبەردەم کیاڕۆستەمی، حوسێنی سەبزیان و خانەوادەی فێللێکراون کە بە هیچ شێوەیەک بەوە ڕازی نین فیلمێکیان لەسەر ئەو ڕووداوە لەسەر دروست بکرێت. وەک خۆی دەڵێت بەهەزار کێشە و گرفت هەردوولای ڕازی کردووە تا دووبارە هەمان ڕووداو بکەن بە فیلمێک."
  },
  {
    "id": 464,
    "p": 464,
    "idPoster": "https://lh3.googleusercontent.com/geLjLmpSkEffpjNmc2hJTHv27Z0LRQVoQVHDX0XXfyESx2yYrRv4hpFdRuD5bfrFKe1bln-GQpFtHZ0bdwuJx5QHtt_HMVFDk-Q1E_uoX1Iy1JeiU5fliUHL4IJYbYBW0NQAZYXM9A=w2400",
    "typeFilm": "film",
    "typeTop": "top",
    "memberNameEnglish": "bako-hadl",
    "title": "Beautiful boy 2018",
    "photo": "Beautifulboy2018.jpg",
    "writingN": "باکۆ عادل",
    "nameF": "کوڕ جوان ٢٠١٨",
    "description": "\nگەر ھەموو وشەکان لەناو زمان کۆبکەیتەوە، ھێشتا ناتوانن وێنای ئەوە بکەن کە چەندم خۆشدەوێیت. وە ئەگەر ھەموو بتوانیت ھەموو ئەو وشانە بەیەکەوە کۆبکەیتەوە ھێشتا ناتوانن باسی ئەوە بکەن کە چ ھەستێکم بۆتۆ ھەیە. ئەو ھەستەی بۆتۆم ھەیە؛ ھەموو شتێکە لەگەڵ یەکجار کێشانی یەکێک لە ماددە ھۆشبەرەکان ڕێچکەی ژیانت بەتەواوەتی دەگۆڕێت، دەبیت بە کەسێکی کە، ھەمیشە ھەست بە تەنھاییەکی بێ کۆتا دەکەیت، لە جیھانی خەیاڵەکاندا دەژیت، بە جەستە لە شوێنێکیت بەڵام بیر و ھۆشت لەوێ نییە. وە بێگومان کێشانی ماددە ھۆشبەرەکان ھەر کێشەی بۆخۆت نییە بەڵکو بە خێزانەکەت و تەوای کەسە نزیکەکانی دەوروبەرتە فیلمی Beautiful Boy  له‌ پڕفرۆشترین یاداشتنامه‌ی باوك و كو‌ڕێك به‌ ناوی ده‌یڤد و نێك شێفه‌وه‌ وه‌گیراوه‌, ڕووداوه‌ جه‌رگبڕ و ئه‌زمونه‌ هانده‌ره‌كانی مانه‌وه‌ له‌ ژیانی كوڕێكی جوان. چیرۆكی چاكبوونه‌وه‌ و زاڵبوونی خێزانێك به‌سه‌ر ئالووده‌یه‌كی ماده‌ی هۆشبه‌ر زیاتر له‌ چه‌ندین ساڵ. نیکۆڵاس شێف هەرزەکار وا دیارە کە خاوەنی هەمووشتێکە، نمرەی بەرز، بوونی بە ئەکتەر، هونەرمەند، وەرزشکار، و سەرنوسەری ڕۆژنامەی قوتابخانە، لەکاتێکدا ئاڵوودەبوونی  نێک  دەبێتە هەڕەشەیەیەک بۆ ڕووخاندنی کەسایەتی  نیک ، باوکی هەمووئەوە دەکات کە لەتوانیدایە بۆ ئەوەی کوڕەکەی و خێزانەکەی بپارێزیت. فیلمەکە جەختی لە ئاڵوودەبوونی کارەکتەری نێک کردۆتەوە کە بە شێوەیەکی یەکجار خراپ ئاڵوودەی ماددە ھۆشبەرەکان بووە و باوکی گیرۆدە بووە بە دەستیەوە. دەتوانین تا یەک جار دوو یاخوود سێ جاریش ھەلێک بە کەسێک بدەین بەڵام ئایە گەر کەسەکە نەیوویست یاخوود خۆی نەیوویست خۆی چاک بکات پێویست لەگەڵی ھەر بەردەوام بین؟ بێگومان ھەموو کەسێک شایەنی ھەلێکە لە دوای ئەو ھەڵانەی کردوویەتی بەڵام ناشبێت دووبارە ئەو ھەڵانە دووبارە بکەینەوە ببێتە مایەی ئازار بۆ خۆمان و ئازیزانمان. باوکی نێک نازێکی زۆری دابووە تاقە کوڕەکەی (نێک) ھەر لەبەر ئەوەش بوو کە نێک ھەرگیز نەدەگۆرا چەندین جار بەڵێنی دەدات کە وازبھێبێت بەڵام دواتر خۆی پێ نەدەگیرا دووبارە دەیکێشایەوە و دووبارە بە ھەمان شێوە بەڵێنی دەداو ھەر ھەمان شت دووبارە دەبوەوە. مرۆڤیش پێویستە خۆی بە خۆیدا بچێتەوە گەر ھەڵەیەک کێشەیەکت ھەیە دەبێت لەسەر ویستی و ئارەزووی خۆت ئەو کێشەیە چارەسەر بکەیت گەرچی کەسانی دەوروبەر و نزیکەکانت زۆر یارمەتیت بدەن چ لە ڕووی ماددیەوە چ لە ڕووی مەعنەویەوە (قسەیەک یاخوود شتێک بێت) بەڵام بێجگە لە خوودی خۆت بیرووباوەڕی خۆت ھیچ کەس و شتێک ناتوانێت بەپێی پێویست باش بێت بۆ چارەسەرکردنی کێشەکەت.. بەرە بەرە بەرەو کۆتایی فیلمەکە ڕۆشتم قسەیەکی ناتالی پۆرتمان بە زەینمدا ھات لە فیلمی بلاک سوان کە وتی:  تاکە کەس کە لەسەر ڕێگاکەتدا وەستاوە خودی خۆتە  ئەم قسەیش ھاندەرێکە بۆ پشت بەستنی زیاتر بەخۆت نێکیش بەھەمان شێوە تاوەکوو ویستی خۆی لەسەر شتەکە نەبوو نەیتوانی بەسەر ئاڵوودەبوونەکەیدا زاڵبێت."
  },
  {
    "id": 465,
    "p": 465,
    "idPoster": "https://lh3.googleusercontent.com/kdp7LyjGUP4ruoTYujYck21F4MNsW3E6Qxihv7_YiLY0BR7Slgn_U5a1n4m0V67D1MIV10UNfk6VvrjuzWcuin9uNJKSuL9aUw7B8CCGWv_dfvdmLrV1HeoTYRW_9ebNSPxuRN9aWw=w2400",
    "typeFilm": "film",
    "memberNameEnglish": "zardasht-shahab",
    "title": "Lantouri 2016 ",
    "photo": "Lantouri.jpg",
    "writingN": "زەردەشت شەهاب",
    "nameF": "لانتوری ۲۰۱۹",
    "description": "\n«لانتوری، فیلمێک کە  پڕە  لە بوێری.» فیلم لانتوری سێیەمین فیلمی دەرهێنەر ( ڕەزا دورمیشیان )ـە، چیرۆکی فیلمەکە بەم شێوەیە: سەرۆکی  دەستەیەکی تاوانکاری بەناوی پاشا عاشقی کچێکی توێژەری کۆمەڵایەتی دەبێت. ئەگەر ئەم فیلمە لە سەرەدەمێکی سەرەتای سینەمادا هەوڵی بەرهەمهێنانی بدرایە ئەوا، هیچ ستۆدیۆیەک بەرهەمهێنان ڕازی بە بەرهەمهێنانی نەدەبوو. چونکە ئەم فیلمە هەموو هەوڵێکی داوە قسەی خۆی بکات ئیتر گرنگ نیە چۆن! گێڕانەوەیەکی پڕ لە گلەی بە زمانێکی زۆر توند دەبینرێ لە فیلمەکەدا. بەهۆی گێڕانەوە توندەکەیەوە دەکرێ بینەر زۆر بە پارێزەوە بینەری بێت، ئەگەر بێت و مێردمنداڵێک بینەری بێت دەبێ لە هەندێک دیمەن چاوەکانی دابخات و ئەم جیهانە پڕ لە پیسی و وەحشیانە نەبینێت. فیلمەکە  گرنگی بە پاڵەوان نەداوە، بینەر پاڵەوانی فیلمەکەی خۆش ناوێت،دور لە فیلمە کۆنەکانی سینەما ئەم فیلمە پاڵەوانەکەی کەسێکی عاشق و خۆبەخش نییە، کەسێک نیە خۆی بکاتە قوربانی، بەڵکو پاڵەوانی ئەم فیلمە هەڵقوڵاوی کۆمەڵگایە و ڕووی ڕاستی کۆمەڵگا دەردەخات. لانتوری سەلماندی ئیتر سینەما تەنیا بۆ کات بەڕێکرد نیە، سینەما بۆ هۆشیار کردنەوەی کۆمەڵگایە، سینەما بۆ پیشاندانی کۆمەڵگایە، ناشرینەکان و پیسیەکانی کومەڵگا دەبێ پیشانبدرێن.  لانتوری ناشرینی پیشان دەدات  بەڵام لە جوانیش بێبەشمان ناکات. چۆن فیلم هەیە سینەمایە، فیلم هەیە بۆ بازرگانیە، دەبێ فیلم هەبێت وەک لانتوری بێت، هەمووی هەوڵی بۆ گەیاندنی ووتەکانی خۆی بێت و تا لەهەر ساتێکدا بینەر هۆشیار بێتەوە. جوانترین کەس لەم فیلمەدا دەرهێنەرە، چونکە ڕەزای دەرهێنەر دەستی بردووە بۆ بابەتێکی گرنگ و تەواو واقعیانە. ڕەزا دەیتوانی فیلمێکی سینەمای بە ستانداردێکی جیهانی بەرهەم بێنێت و یەک دنیا ستایش بکرێت و خەڵاتی جیاواز بەرێتەوە، بەڵام وای نەکردووە! فیلمێکی واقعی و پڕ لە پەیامی درووست کردووە. لانتوری لەدوای تەواوبوونی لە مێشکی بینەردا دەمێنێتەوە، دەکرێ بۆ چەندین سات دوای فیلمەکە بینەر هەر بیری چیرۆک و دیالۆگەکانی فیلمەکە بێت، ئەمەش ڕێک ئەوەیە کە دەرهێنەر دەیەوێت. لانتوری لە گێڕانەوەی چیرۆکەکە زۆر سەرکەووتووە. دوو ژانەری وەک درامی و بەڵگەنامەی  لەفیلمەکەدا پێکەوە هەن، بەڵام توانراوە ئەم کارە بە جوانی بێننـە بەرهەم و ژانەری بەڵگـەنامەی زیانێکی بە ژانەری درامی نەگەیاندووە، بەڵکو فیلمەکە بۆیە جێی باس و خواستی خەڵک و ڕەخنەگرانیش. ڕەزا دورمیشیان هەوڵی داوە دوو بابەتی جیا لە فیلمەکـەدا جێبکاتەوە. یەکەمیان، گرووپێکی تـاوانکاریە، هەر لە نێو ئەم بابەتەی یەکەمدا بابەتی دووەم سەرهەڵدەدات، کە ئەویش پاشای سەرۆک باندەکە، عاشقی کچە توێژەرێکی کۆمەڵایەتی دەبێت. دەرهێنەر هەوڵدەدات نەشازی و لاریەکانی کۆمەڵگا لەڕێی ئەم دوو بابەتەوە پیشان بدات. هەربۆیە تاڵیەکانی کۆمەڵگا، تاوانەکانی کۆمەڵگا و بڕیاردانی خەڵکی لەسەر بابەتی فیلمەکە، یارمەتی بەرەوپێش بردنی چیرۆکی فیلمەکە دەدەن. هەر بە شێوازی فیلمەکەدا ڕوونە کە، دەرهێنەر بە ئاگایە وە زۆر بە باشی لە دەردی کۆمەڵگا گەیشتووە و درکی پێکردووە، بۆیە شتانێکی باس نەکراو باسدەکات. دەرهێنەر بە دوای بابەتێکی کاریگەر و ترسناکی کۆمەڵگای ئێرانیدا چووە، عیشق وە تێزاب. لە سەرەتا و نیوەی یەکەمدا فیلمەکە تۆزێ دوادەکەوێت بەڵام لە نیوەی دووەمدا هەقی ئەمەش دەکاتەوە، کارەکتەرەکان بە بینەر دەناسێنێت.  ئەو کەشەی فیلمەکە  درووستی کردووە بە ژانەرە بەڵگەنامەیەکەیەوە، وە هەروەها بە هاتنە ناوەوەی مەریەم وا  لە بینەر دەکات کە بڕیار بدات،  کە هەق بە مەریەم دەدات یان بە پاشا. لە نیوەی دووەمدا توندو تیژی و تووڕەی زیاتر لەناودەچێت، وە عەشقێکی یەک لایەنە درووست دەبێت، ئەویش عەشقی پاشایە بۆ مەریەم. ڕەزا دورمیشیان بەوە جیادەکرێتەوە زۆر بوێرە. بۆیە لێرەش ناشرینیەکانی کۆمەڵگایی پیشان داوە، ڕەزا ڕیسکێکی کردووە و ڕووخساری بە تێزاب کراوی پیشان داوە. هەرچەند ئەمە دەبێتە هۆی ئازاردانی بینەر، بەڵام خۆ ڕاستیە و کۆتایی ڕێگاکەی بە بینەر پیشان داوە و دەڵێت ئەمە ئەنجامەکەبوو. لە کۆتایەکانی فیلمەکەدا  دەگەڕێتەوە بۆ سەرەتایی پەیوەندی نێوان پاشا و مەریەم و چۆنێتی درووست بوونی پەیوەندیەکە، ئەمەش کاریگەری دەبێ لەسەر بڕیاردانی بینەر کە کێ لەسەر هەقە. فیلمەکە بڕیاردانی خەڵیکمان پیشان دەدات لەسەر بابەتەکان. ئێمەی بینەر ئەو خەڵکەین ،  پەیوەندی نێوان مەریەم و پاشا دەبینین بڕیار دەدەین، بەڵام لە کۆتایدا دەبینین شتێکی ترە، بۆیە ئێمە بە ئەگەری زۆرەوە بڕیار دانمان لەسەر ئەوەی کێ لەسەر هەقە دەگۆڕێت. نەوید محەمەد زادە  بەڕۆڵی « پاشا »، کە  ڕۆڵی سەرەکی هەیە لە فیلمەکەدا، لەم چەند ساڵەی کۆتایدا درەوشاوەتەوە. خاڵێکی بەهێزی فیلمەکەیە، چونکە تێکەڵبوونێکی تەواوی هەیە لەگەڵ ڕۆڵەکەی، بینەر دەباتە نێو فیلمەکەیەوە. پێم وایە گێڕانێکی ڕۆڵی وا بە ئەکتەرگەلێکی کەم دەکرێ لە سینەمای ئێراندا.  مەریەم پالیزبان بەڕۆڵی « مەریەم »، کە ئەمیش ڕۆڵی سەرەکی هەیە، لە لووتکە بوو. ئافرەتێکی بوێری وا لە سینەمای ئێران پێویستە بەڵام نازانم هۆکار چییە کە هێندە بە کەمی دەردەکەوێت."
  },
  {
    "id": 466,
    "p": 466,
    "idPoster": "https://lh3.googleusercontent.com/bHmRyq3B-pn-W_vV_AHkpLBa4nFUMZwtA7JPyyCuDR0iz5We6j9qE-tDQxC2PdSq6eGkPj6BZs1VpYYddCsZmayinY5jigzxCbepHFHciG1G3-1OVzO2AFMn6yF6HH45nsDs-QXaaA=w2400",
    "typeFilm": "film",
    "memberNameEnglish": "zardasht-shahab",
    "title": "Latyan 2018",
    "photo": "Latyan2018.jpg",
    "writingN": "زەردەشت شەهاب",
    "nameF": "لەتیان ۲۰۱٨",
    "description": "\n« لەتیان، فیلمێکی پڕ لە ئەستێرە، بەڵام بێ هیواکەر. » فیلمی « لتیان » لە دەرهێنانی عەلی تەیموریە، ئەم فیلمە یەکەمین کاری دەرهێنانێتی. عەلی تەیموری پێشتر یاریدەدەری دەرهێنەر بووە و دەرهێنانی بۆ فیلمی کورتیش کردووە، وە سەرکەووتنی باشی بەدەست هێناوە.  « لتیان »یش یەکەمین فیلمی درێژی ئەم دەرهێنەرەیە، لە چیرۆکی فیلمـــەکەدا هاتووە: سەلما و تەھا دوو خۆشەویستن دەیانەوێت بچنە ژیانی ھاوسەرگیریەوە، لەگەڵ چەند ھاوڕێیەکیان گەشتێک ڕێکدەخەن، بەڵام ھاوسەری پێشووی سەلما ھاوسەفەریان دەکات لە گەشتەکەدا، لە کاتێکدا تەھا نازانێت سەلما پێشتر ھاوسەرگیری کردووە... باسێک لە فیلمی « لتیان »: لە دوای بەرهەم هێنانی فیلمـــی « دەربارەی ئیلی »، لەلایەن ئەسغەری فەرهادیەوە، وە ئەو سەرکەووتنە جیهانیەیی بەدەستی هێنا، ساڵانە فیلمی هاوشێوەی ئەم فیلمە بەرهەم دێتەوە لە سینەمای ئێراندا. بەڵام هیچ کامێکیان نەیانتوانیەوە هێندە بەباشی فیلمێکی هاوشێوە بەرهەم بێننەوە، جگە لە فەرهادی خۆی.  « لتیان »ـــیش بەهەمان شێوە هەوڵی داوە فیلمێکی درامای هاوشێوە پیشانی بینەر بدات. بەڵام نەک هەر سەرکەووتوو نەبووە لەوەی کە فیلمێکی باشـــمان پیشان بدات، بەڵکو فیلمێکی خراپی پیشانمان داوە. فیلمی «لتیان» لە هەموو ڕوویەک کێشەی هەیە   لە ڕووی دەرهێنان، سیناریۆ ، ڕۆڵگێڕان.  هەموو فیلمێک پێویستی بە کارەکتەر ناسی هەیە لەلایەن بینەرەوە، دەبێت ئێمە بزانین کارەکتەرەکانی نێو فیلمەکە کێن و چی کارەن، دەبێت دەرهێنەر ئەوەمان پیشان بدات ئەگینا هەر بە زووی بینەر بێزار دەبێت، ئەگەر بێت و فیلمەکە چیرۆکێکی باشیشی هەبێت. « لتیان » هەمان کێشەی هەیە. مرۆڤەکانی نێو ئەم فیلمە تەنیا فیلمەکە دەبەن بەڕێوە، لەسەرەتای فیلمەکەوە تا کۆتایی هەمان باروودۆخیان هەیە و هیچ گۆرانکاریەک تێیاندا ڕوونادات. کارەکتەری « تەها » کە ئەکتەر ئەمیر جەدیدی ڕۆڵی دەگێڕێت ڕۆڵی بەچکە دەوڵەمەندێکی هەیە کە لە ئێران پێیان دەووترێت « ئاغازاده ». ئەم کوڕە تەنیا بەناو ئاغازادەیە هیچ سیفاتێکی ئاغازادەکانی ئێرانی تێدانیە. هەڵبەت فیلمەکە هەوڵی داوە بە کەسایەتیەکی ناشرین پیشانی بدات، بەڵام ئەمە ئاغازادە نیە، ئەگەر لە فیلمەکەدا باس لەم بابەتە نەکرێت کە ئاغازادەیە، نە ئێمە دەزانین کە وایە نە هیچ کاریگەریەکی لەسەر چیرۆکی فیلمەکە درووست دەکات. ئەمیر یەکێکە لە باشترین ئەکتەرەکانی وڵاتی ئێران بەڵام فیلمەدا ڕۆڵگێڕانی زۆر خراپە، ئەویش بەهۆکاری خراپی فیلمەکــە و نەتوانین لە سوود وەرگرتن لەم ئەکتەرە لە فیلمەکەدا. کارەکتەری « ڕەزا » کە ئەکتەر حوسێن مەعجونی دەیگێڕێت، لەم فیلمەدا وەک ئامرازێک بۆ پێکەنینی بینەر دانراوە، بەڵام لەهیچ باروودۆخێک ئەم کەسە لە پێکەنین ناکەوێت، واتە لە خراپترین باروودۆخ ئەم هەر قسەی پێکەنیناوی دەکات و گاڵتەی بە شتەکان دێت و تا کۆتای فیلمەکە باروودۆخی ناگۆڕێت!  منداڵێک لە فیلمەکەدا هەیە بینەر نازانێ کێیە و بۆچی لەم فیلمەدا هەیە! واتە هیچ پێکەوە بەستنێکی ئەم کارەکتەرە نابینین لە فیلمەدا، بە نەبوونی هیچ گۆڕانکاریەک لە فیلمەکەدا ڕوو نادات. تەنیا نووسەر دەزانێ ئەم منداڵە بۆچی کراوەتە نێو ئەم فیلمەوە! کێشەیەکی تری گشتی، پەیوەندی کارەکتەرەکان بەیەکەوە بۆ بینەر ڕوون نابێتەوە، ئەمەش گەورەترین کێشەی کارەکتەر ناسیە لە فیلمەکەدا، کە بەهۆی ئەمەشەوە کەلێنی گەورەی لە سیناریۆدا درووست بووە. لە ڕووی چیرۆکەوە فیلمەکە کێشەی زۆری هەیە، هەر لە سەرەتاوە تا کۆتایی بینەر نازانێت ئەمانە بۆچی کۆبوونەتەوە لە دەوری یەک. پاش چەندین گفتوگۆی بێزار کەر و دووبارە ئینجا دێنە سەر پەیوەندیە کۆنەکەی سەلما و مانی، یانی هەمیشە باس لەم پەیوەندیە دەکرێ، بەڵام بینەر تا نزیکەکانی کۆتایش هەر نازانێت کە چی بووە چی ڕوویداوە، لێرەدا تەنیا فیلمەکە ڕۆشتۆتە پێشەوە.  لە کۆتایەکاندا فیلمەکە بە دۆخێکی زۆر خراپدا دەڕوات چونکە ئێمەی بینەر هیچمان بۆ ڕوون نەبۆتەوە؛  لەناکاو پەردەی سەر هەموو ڕووداوەکان لادەدرێت و ئێمە یەک دنیا شت پێکەوە دەزانین بەڵام پاش چی ؟! پاش ئەوەی کە ئیتر گرنگ نیە لامان کە بزانین. وە کێشەیەکی تر ئەوەیە ئەم ڕووداوانە لە سەرەتای فیلمەکەوە سەرچاوەیان نەگرتووە، بەڵکو هی پێشترە و بۆ ئێمە باس دەکرێت کە ئەمەش نابێتە هۆی سەرسام بوونی ئێمە و نابێتە جێی بایەخی ئێمەی بینەر. لەگەڵ ئەو هەموو کێشەی سیناریۆ و کێشەی کارەکتەر ناسیەدا دەبێت ئەم فیلمە کێشەی ڕۆڵگێڕانیشی هەیە. هەروەک دەزانین کۆمەڵێ ئەکتەری زۆر دیار و زۆر باش لەم فیلمەدا کۆکراونەتەوە، بەڵام ڕۆڵگێڕانێکی تابڵێی خراپیان لێ وەرگیراوە. ئەمیر جەدیدی وەک باسم کرد خراپترین ڕۆڵگێڕانی بوو بێ هیچ دوودڵیەک. ڕۆڵی کەسێکی هەمیشە بە گومان و هەمیشە مەشکوکی هەبوو، هەمیشە کاتێک قسەی دەکرد شێوازی ڕووخساری یەک شێواز بوو! خراپی ئەم ڕۆڵگێڕانەش بێگومان دەکەوێتەوە ئەستۆی دەرهێنەری فیلمەکە. پەریناز هەر زۆر سادە دیار بوو، دووبارەکردنەوەی ڕۆڵەکانی پێشووی بوو، لەگەڵ خراپ بوونی فیلمەکەدا ئەمیش ڕۆڵێکی خراپی ژیانی هونەری بەرجەستە کرد.  « لتیان » ئەزموونێکی خراپی عەلی تەیمووری بوو وەک یەکەمین دەرهێنانی فیلمی درێژ، کارەکتەرەکانی فیلمەکەی هەرگیز تاکۆتای ناناسیت و لەکۆتایدا لەگەڵ کۆتایەکەیدا بەجۆرێک لە جۆرەکان بینەر تووشی سەرسوڕمان دەبێت.  هەر لەکۆتایدا وەک بڵێی ئەم کارەکتەرانە یەک ناناسن و دەکەونە گیانی یەک،  وەک بڵێی ئامانە هاوڕێ نین و بەڵکو دوژمنن. وە ئێمە نیگەرانی ئایندەی هیچ یەکێک لەم کارەکتەرانە نابیت چونکە ئەسڵەن ئێمە هەر نایان ناسین! فیلمەکە  تەنانەت سوودیشی لەبوونی کۆمەڵێ ئەکتەری دیار و بەناوبانگ  وەرنەگرتووە، چونکە لە بۆکس ئۆفیسش سەرکەووتنی نەهێنا و ئەکتەرەکان نەبوونە فریاد ڕەسی فیلمێکی وا خراپ. لە کۆتایدا دەمەوێت بڵێم ئەو پەیوەندیەی فیلمێکی باش لەگەڵ بینەر درووستی دەکات « لتیان » تێیدا شکستی هێناوە و بینەر نەک سەرسام نابێت پێی بەڵکو بێزار دەبێت لێی."
  },
  {
    "id": 467,
    "p": 467,
    "idPoster": "https://lh3.googleusercontent.com/iVy4tFBhy0c69NWQD1Y92Sam8UXJcCL0jzTxOOPh9KskrJa8Uvi9FP-tzcoEoiCtWFRKzIjcCKLEv1_PkmbaV5uvhQQxhMqp4dSsAkc2B3zumhx7v0NBynBLasO87V52TGtZjStvrA=w2400",
    "typeFilm": "film",
    "memberNameEnglish": "zardasht-shahab",
    "title": "Just 6.5 (2019)",
    "photo": "Just6.5.jpg",
    "writingN": "ئارەش پارساپور - میلاد خودابەندەلو ",
    "nameF": "مەتری شەش و نیو ۲۰۱۹",
    "description": "\n* باشترە پێش خوێندنەوەی ئەم بابەتە فیلمەکەت بینیبێت چونکە ئەگەری ئاشکرابوونی چیرۆکی فیلمەکە هەیە لە نووسینەکەدا * فیلمی « مەتری شەش و نیو » یەکێک لە بەناوبانگترین فیلمە فارسیەکانی ئەم چەند ساڵەی دوای لە وڵاتی ئێراندا، هەندێک بە فیلمیکی نایاب وەسفیان کرد وە هەندێکیش پێیان وابوو شایەنی ئەو پێدا هەڵدانە نیە. لێرەدا من وەرگێڕانم بۆ نووسینی دوو ڕەخنەگری ئێرانی کردووە، یەکێکیان پێی وایە فیلمێکی باشە و یەکێکیا پێی وایە فیلمێکی باش نیە.  ئارەش پارساپور: چەند کیلۆمەتر بۆ دواوە مەتری شەش و نیو بەرەوپێش نەچووە لەچاو فیلمی هەتاهەتایە و یەک ڕۆژ ( فیلمی هەمان دەرهێنەرە ) وە ئەگەر نەوید محەمەد زادە نەبوایە، فیلمەکە بەتەواوی هیچی نەدەبوو بۆ ووتن. بە جورئەتەوە دەتوانم بڵێم ئەرکی قورسی فیلمەکە لەسەر شانەکانی نەویدە، نەوید هەوڵدەدات بەهۆی توانای ڕۆڵگێڕانی خۆیەوە کارەکتەری ناسر خاکزاد بکات بە کارەکتەرێکی لەبیرنەکراو. وەک بڵێی نەوید خۆشی دەزانێت کە خاکزاد بەهیچ جۆرێک نە دژە پاڵەوانێکی باشە نە کارەکتەرێکی نەرێتی باش، دەبێ ئەم کارەکتەرە بە ڕۆڵێکی باش قەرەبوو بکرێتەوە. فیلمەکە تا ساتی گرنتی خاکزاد لەلایەن پۆلیسەوە، زۆر بەباشی دەڕوات. ئەسڵەن هەر ئەو بەشەی سەرەتا ( بەتەنیا دەتوانێت وەک کورتە فیلمێکی هەڵاوێردوو بێت ) و بینەر ڕاکێشێت، بەڵام دوای دۆزینەوەی خاکزاد، سیناریۆکە هیچی نیە بۆ ووتن. مەتری شەش و نیو ئیتر نازانێت چۆن چیرۆکەکە بەرێت پێشەوە. وردە چیرۆکی یەک لەدوای یەک دەڕژێنە سەر مێزی دەرهێنەر و هیچیان بەپێی پێویست ناتوانن کاریگەر بن. کەسایەتییەکانی فیلمەکە لەوجۆرانەن بینەر ناتوانێت هیچ پەیوەندیەک لەگەڵیان درووست بکات. ڕۆستایی دەرهێنەر دەیەوێت فیلمەکەی تاڵ بێت و تامی ژەهر بدات و فرمێسکی بینەر بێنێتە دەرەوە، هەواڵی تەواوی خۆی دەدات و لەکۆتایی فیلمەکەدا ئەمە دەبینرێت؛ لەو شوێنەی کە لەناکاو خێزانی خاکزاد قووت دەبنەوە.  بەرهەمهێنەرانی فیلمەکە متمانەیان بە فرۆشی فیلمەکە هەبوو، بۆیە بوجەیەکی باشیان بۆ تەرخان کرد کە 8 ملیار تمەن بوو. بۆچوونی بەرهەمهێنەران جێی خۆی بوو فیلمەکە توانی داهاتێکی یەکجار زۆر لە هەفتەی یەکەم کۆبکاتەوە وە ئەم بابەتە جێی خۆشتاڵیە؛ چونکە خەڵکی ئەم فیلمەی بەدڵ بووە و چۆتە سینەماوە بۆی، هەرچەند کێشەی هەیە ( بەتایبەت لە نیوەی دووەمی فیلمەکەدا ). فیلمەکەی سەعید ڕۆستایی بەپێجەوانەی فیلمی یەکەمی هەمیشە و یەک ڕۆژ » چیرۆکێکی پێچاوپێچی هەیە. بەبوونی کۆمەڵێ ئەکتەری دیار و ناسراو، توانیویەتی کێشەکانی سیناریۆیی فیلمەکە لەبەرچاو لابەرێت. ئەم فیلمە پاشەکشەیەکی گەورە بوو بۆ دەرهێنەر لەچاو فیلمی یەکەمیدا، دەبێت لەداهاتوودا هەوڵی زیاتر بدات تا فیلمی « هەمیشە و یەک ڕۆژ »ـــی نەبێتە ڕووداوێک و ڕوونەداتەوە. میلاد خودابەندەلو: مەتەڵێکی تەواو فیلمەکە بە دیمەنی گەڕان و بەدواداچوون دەستپێدەکات، وەک یەک پارچە مەتەڵ بۆ گەیشتن بە ئامانج، دەستپێکردنێکی نایاب و پڕ هەیەجان بۆ گەیاندنی تەواوی ئەو مانایەیی لەتەواوی فیلمەکەدا هەیە، دەستپێکردنێک کە تێیدا باشترین دیمەنی گەڕان و لێکۆڵینەوە لە مێژووی سینەمای ئێراندا دەبینرێ. بۆ تەواوکردنی مەتەڵێکی وا ڕۆستایی دەرهێنەر بە درووسترین شێوە کاردەکات و سەرگورد سەمەد چیرۆکەکە هەنگاو بە هەنگاو لە قوربانیانی مادەی هۆشبەر و وردە فرۆشەکانی مادەی هۆشبەر وە لە وردە فرۆشەکانەوە بۆ دابەشکەرەکانی وە لەدواید بۆ مەڵبەندی فرۆشەکان وە لەکۆتا کۆتاشدا بە ئامانجی کۆتایی واتە ناسر خاکزاد نزیک دەکاتەوە.  یەکێک لە نایابترین و گرنگترین دیمەنەکان دیمەنی ڕووبەڕوو بوونەوەی ناسر و سەمەدە، دوو بیرکردنەوەی جیاواز، یەکێکیان بۆ ژیانێکی شەریفانە زۆر کات دوورە لە خێزان و ماڵ و منداڵی و هیچکات ئامادە نیە ئەو ژیانە شەریفانەیە وازلێبێنت هەرچەند خەمی خێزانەکەشیەتی. لەلایەکی ترەوە پیاوێک هەیە تاکە ئامانجی گۆڕینی شوێنی ژیانی خێزانەکەیەتی و درووستکردنی ئایندەیەکی گەشە بۆیان. لە ساتی ڕووبەڕوو بوونەوەی ئەم دوانە، یەکێک دیل و یەکێک لەترۆکی هێزدا، سێرکردنێک لەسەرەوە بۆ خوارەوە. سەرۆکی دابەشکەرانی مادەی هۆشبەر ئەمجارە دیلە و بۆ دەربازبوون پێشنیاری ڕەشوە دەکات بۆ سەرگورد، سەرگورد بەتەواوی لە کێشەدایە بەهۆی باری ژیانیەوە، ڕووداوەکان بەم جۆرەن. دیمەنێکی تر دیمەنی دادگاکەیە کاتێک سەرگورد سەمەد و ناسر خاکزاد ڕووبەڕووی قازی وەستاون، دیقەت ل مەودای دانیشتنی ئەوان بدەن کە هەمان دووری نێوان دوو بیرکردنەوە و بۆچوونە، ئەمەش گرنگی سیناریۆیە بۆ باسکردنی دوو کەسایەتی سەرەکی فیلمەکە. کۆتایی فیلمەکە نایابە. لەکۆتایدا دەرهێنەر بە دیقەت و هۆشیاریەکی تایبەت، تەواوی هەوڵی خۆی دەدات تا پێگە و گرنگی خانەوادە بپارێزێت، ئەویش لەو ساتەی باوکی ناسر دەڵێت دەیەوێت بگەڕێتەوە بۆ ئەو ماڵە تەنگ و تاریکەی پێشووی، وەک ئاماژەیەک بۆ نەویستنی شتێک بە کاری خراپ. کەمێ دواتر دەبینین ناسر لەسەر پەتی سێدارە وەستاوە، ئەو ترسێکی لەمەرگ نیە، چونکە پێشتر بەرەو مەرگ ڕۆستووە. ئەو بیر لە خانەوادەکەی دەکاتەوە، لەکۆتای ژیانیدا سات بە سات بیر چارەنووسی خێزانەکەی دەکاتەوە. ناسر لە سێدارە دەدرێت، ڕۆستایی بە باشی دەزانێت نابێت بینەر لایەنی شەڕ بگرێت یان دڵسۆزی ناسر بێت، بۆیە کۆتا دیمەن ئالودەبوویەکی مادەی هۆشبەر پیشان دەدات کە دەیەوێت جامی ئۆتۆمبێلی سەرگورد سەمەد پاک بکاتەوە، لێرەدا داهاتوو و ژیانی ئەو کەسانە پیشان دەدات کە بەهۆی ناسر و هاوشێوەکانی ناسراوە چیان لێهاتووە. ",
    "translator": "زەردەشت شەهاب"
  },
  {
    "id": 468,
    "p": 468,
    "idPoster": "https://lh3.googleusercontent.com/r5iRSPrHQF6TtvHEgz05t0KzCL1ZS9NsLUuJp2IX0ax7N3FidDqzHJJet_pxX9x4wNpk0ygJe6iDK1L6iJv4gkQXAVgavZGDS4eyx19abjQsMRr-ojfq7O7Pf4mKxFwWxo2S0H6j_w=w2400",
    "typeFilm": "film",
    "memberNameEnglish": "zardasht-shahab",
    "title": "Alive 2019",
    "photo": "Alive2019.jpg",
    "writingN": "عەلی مەنسوری",
    "nameF": "گیاندار ۲۰۱۹",
    "description": "\n٭ فیلمێکی ناوەند، وە سەرکەتوو لە گەیاندنی پەیام ٭ فیلمی « جاندار » وەک یەکەمین کاری دەرهێنانی دەرهێنەرەکانی، بەجۆرێک لە جۆرەکان فیلمێکی تەواو سەرکەوتووە. فیلمەکە چیرۆکێکی ڕوونی هەیە و بە جوانی باسکراوە. دەسپێکی فیلمەکە هەروەک دەسپێکی زۆرێک لە فیلم ڕووداوئامێزەکانی ئەمریکا دەسپێکێکی شاد و جوانی هەیە، بەڵام بە شۆکێک تەواوی چیرۆکەکە دەگۆڕێت. کەشی هاوسەرگیریەکە و نیگەرانی میوانەکان، کارەکتەرەکانی فیلمەکەمان پێدەناسێنێت. هەر لەم کاتەدایە ڕووداوی سەرەکی فیلمەکە ڕوودەدات. وە یەکێک لە خاڵە لاوەزەکانی دەرهێنان هەر لەم ساتەدا ڕوودەدات. شوێنێک کە ڕووداوی سەرەکی فیلمەکەی تێدا ڕوودەدات دەکرێ نەفەس گیر بێت بۆ بینەر چونکە ڕووداوێکی یەکجار گەورەیە، بەڵام شتێکی وا نابینین، شەڕی سەرەتا مناڵانە دێتە پێش چاو تا کاتێک وەحید چاقۆیەکی بەردەکەوێت، ئێمە هەست بە گەورەی ڕووداوی کوشتنی براکەی یاسر ناکەین. بەڵام لە دواتردا شتەکان زۆر بەباشی دەڕۆن پێشەوە و فیلمە کورتە گێڕانەوەی زۆر باشی هەیە و بەرگە هەوایەک درووست دەکات تێیدا مرۆڤەکان لەو ژینکەیەدا دەژین و بینە بەتەواوی دەبێت هاوڕێیان تا کۆتایی. ئاڵۆزی پەیوەندیەکان خێزانەکە و بوونی دوو ژن لەلایە ڕەحمانەوە و بوونی منداڵ لە هەردوو ژنەکە و بوونی منداڵی زڕ ئەم ئاڵۆزیە زیاتر دەکات لە فیلمەکەدا. بەهێزتری خاڵی فیلمەکە بێ شک ئە ڕۆڵگێڕانە ڕەوان و کاریگەرەیە کە دەرهێنەر لە ئەکتەرەکانی وەرگرتووە. ڕاستە ڕۆڵگێڕانی ئەکتەران « حامید بێهداد و عەلی شادمان و مەسعود کەرامەتی » هاوشێوەی ڕۆڵەکانی پێشوویانە بەڵام لێرەدا ڕۆڵگێڕانەکانیان بۆ تەواو کردنی چیرۆکی فیلمەکەیە. ڕۆڵگێڕانی «فاتیمە موعتەمەد ئاریا و باران کەوسەریش» بەشێوەیەکی ڕوان یارمەتی باشتر کردنی کەشەکەی داوە. بەڵام گرنگترین و باشترین ڕۆڵگێڕان لە فیلمەکەدا بێگومان «جەواد عیزەتیە» بە ڕۆڵی یاسر، هەرچەندە کارەکتەری ئەو لە سیناریۆکەدا یەکجار کامل نیە و لە چەند دیمەنێک نەبێت زیاتر نابینین، هەرچەند لە سیناریۆکەدا زۆر گرنگی پێنەدراوە بەڵام هەر خۆی بە تەنیا بەشێک چیرۆکی فیلمەکەی لە ئەستۆ گرتووە.  بە پێچەوانەی ئەو دوو ڕۆڵە باشە دوو کارەکتەری سەعید و جەمال کە یەکێکیان زاوای ماڵەکەیە و یەکێکیان کوڕیانە، هێندە لە ستانداردی ڕۆڵگێڕانی ئەم فیلمە دوورن تەنانەت لە کاتە هەستیار و گرنگە کانیشدا هەست بە دەربڕینێکی باش ناکەیت لێیان. ئەمەش فیلمەکەی لە فیلمێکی باشەوە گۆڕیە بۆ فیلمێکی ناوەند. هەڵبەت لەم دۆخەدا دەبێت هەستاری بابەتەکە کە بابەتی « حوکمی قصاص » لە ئێران و هەستیاریەکانی لەبیر نەکەین.  « حوکمی قەساس واتە کووشتنەوەی بکوژ بە هەمان شێوە کە کوژراوی کووشتووە. » بۆیە کۆتای هێنان بە فیلمەکە بە دوو جۆر دەکرا تەواوبکرێت یەکێکیان شو کردنی ئەسما بە یاسر و دووەمیش حوکمی قصاص بۆ جەمال، کە لە هەردوو حاڵەتدا کۆتایەکی ناڕوون و نادیار دەخاتە پێش بینەر. بە شێوەیەکی گشتی « گیاندار » هەوڵدەدات ئەو تێگەشتنەی خەڵکی بگۆڕێت لەسەر حوکمی « قصاص » و بڵێت شتێکە سوودی بۆ هیچ لایەک نیە. وە لەم کارادا سەرکەوتوو بووە و ئەم حوکمەی وەک شتێکی تووندتیژ پیشان داوە و بە جوانی گواستێتیەوە بۆ بینەر وەک فیلمێکی ناوەند ئیشی خۆی کردووە.",
    "translator": "زەردەشت شەهاب"
  },
  {
    "id": 469,
    "p": 469,
    "idPoster": "https://lh3.googleusercontent.com/XZFbCrPg9GYxdtHKa-diV7rLmZcQcyorSkHZGlg3obtOFusbuPkRjeMxLGx4cMZvODXhZoV7kzVOYurONx0TFGqZCveOd7vBR0UBRZvmkxXcc5H2GqGNr-COH-Mbrekzm070ZZ3PYA=w2400",
    "typeFilm": "film",
    "memberNameEnglish": "zardasht-shahab",
    "title": "Taste of Cherry ( 1997 )",
    "photo": "TasteofCherry.jpg",
    "writingN": "زەردەشت شەهاب",
    "nameF": "تامی گێلاس ۱۹۹۷",
    "description": "\n( تامی گێلاس، بانگێشتێک بۆ ژیان ) تامی گێلاس 31یەکەمین بەرهەمی دەرهێنەری مەزن عەباس کیاڕۆستەمیە کە لەساڵی 1997بەرهەم هاتووە.  چیرۆکی فیلمەکە باس لە پیاوێک دەکات کە بەدوای کەسێکدا دەگەڕێت تا لە ژێر دارێکی گێلاسدا پاش خۆ کووشتنی بینێژێت.  ٭ پێش خوێندنەوەی ئەم بابەتە پێویستە بینەری فیلمەکە بووبن تا سپۆیل نەبێت لێتان. ٭ فیلمی تامی گێلاس ب ڕووکەش بانگێشتێکە بۆ خۆکوژی، بەڵام لە ناوەڕۆکدا بانگێشتێکە بۆ ژیان.  هەمیشە کیاڕۆستەمی بەرهەمەکانی جیاواز بووە و شێوازی پەیام گەیاندن و شێوازی پیشاندانی جیاواز بووە. فیلمی تامی گێلاس کە بۆ بینەری جدی ڕەنگە فیلمێکی زۆر باش بێت و چێژبەخش بێت، بەڵام بێ شک بۆ بینەرێکی ئاسایی فیلمێکی وەڕەس کەر و تاقەت پڕوکێنە. پیاوێک بۆ مەرگ وێڵە، پیاوێک ڕەشبینانە دەژیت و دەیەوێت مردن تاقیبکاتەوە، وە دەشیەوێت بەیەک جۆر بمرێت بۆیە بە سێ کەس لە سێ باروودۆخی تەواو جیاوازدا ڕووبەڕوو دەبێتەوە و داوای جێبەجێکردنی خواستەکەی دەکات لێیان. تێگەیشتن لە پیاوێکی ئاوا بێگومان سەختە ڕەنگە بەقەول بەڕێز بەدیعی ( کارەکتەری سەرەکی فیلمەکە ) تێبگەین دۆخەکەی چۆنە، بەڵام بێگومان تەنیا خۆی دەزانێ کە هەستی چۆنە لەو ساتەدا، بێگومان ئێمە هەست بە دۆخی ئەو ناکەین بەڵام ڕەنگە لێی تێبگەین. بەدیعی بەپێی ئاستی ئەو سێ کەسە قسەیان بۆ دەکات و دۆخیان بۆ ڕوون دەکاتەوە بەڵام هیچیان ڕازی نابن بە جێبەجێکردنی خواستەکەی، جا چی لەڕووی وەڵامی ڕووبەڕوو بێت یان تەنیا لە دڵ و دەرونەوە بێت. دوانیان هەر بە وونی ڕەتیدەکەنەوە، بەڕێز باقریش ڕووبەڕوو قبوڵی دەکات، بەڵام تەواوی هەوڵی خۆی دەخاتە گەڕ بۆ پەشیمان کردنەوەی بەدیعی. ڕەنگە زۆرێک لە بینەران دیقەتی شتێکیان نەدابێ کە باقری زۆر لێزانانە دەڕواتە ناو بابەتەکەوە چونکە پێشتر خۆشی هەمان بڕیاری داوە، بۆیە دەبینین ئامۆژگاری بەڕێز بەدیعی دەکات کە ئامۆژگاری بێزارترین شتە بۆ بەدیعی. لە شوێنێک ڕێیەکی دووری ناخۆشی پێدەڵێ بۆ گەڕانەوە بێگومان بۆ ئەوەی ماوەیەکی زیاتر پێکەوە بن و قسەی زیاتری بۆ بکات.  یەکێک لە جوانترین دیمەنەکانی مێژووی سینەما کە بەرچاوم کەووتبێت دیمەنی چەند خولەکی نێوان بەدیعی و باقریە، ئەو ووتانەی باقری زۆرێک لە مانا و مەفهوم و پەیامی فیلمەکە ڕوون دەکاتەوە. دیالۆگەکانی لێوان لێوانن لە جوانی، پڕن لە هیوا بۆ ژیان و جوانیەکانی ژیان و چێژ و خۆشیەکانی ژیان. فیلمەکە جوانی ژیان و چێژ بینینی مرۆڤەکان لە ژیان پیشان دەدات، منداڵەکان و کرێکارەکان و خەڵکە ‌ئاسایەکان پیشان دەدات و بە سیما و ڕەفتاریاندا ڕوونە خۆشحاڵن.  بۆیە فیلمی تامی گێلاس و کیاڕۆستەمی بیریان نەخۆش نییە و بەڵکو بیر نەخۆشێکمان پیشان دەدەن، کە ڕەنگە پڕ لە شارەکەی من و تۆ لەو کەسانە بێت.  ئێمە تا کۆتایش نازانین هۆکاری ئەم بڕیارەی بەدیعی چیە! بەڵام فیلمەکە هەموو کات جەخت لەسەر شتێک دەکاتەوە، خۆشبەختی و ڕەشبینی و بەدبەختی پێویستی بە ڕووداوی گەورە نیە بەڵکو ئەمە دەکەوێتەوە سەر بیری تاک کە ئایە ڕەشبیانانە دەڕوانێتە شتەکان یان گەشبینانە، نموونەی جوانیش دەبینن لە فیلمەکە بۆ ئەم شتە، ئەویش چیرۆکی هەوڵدانی خۆ کووشتنی بەڕێز باقریە، کە بەهۆی تویەکەوە لەبڕیاری خۆ کووشتن پاشگەز بۆتەوە. وە هەروەک باقریش دەڵێت: گەر مرۆڤ بیەوێت ڕەشبینانە بڕوانێتە ژیان سەدان بیانووی هەیە. بەڵام ناکرێ ئێمە گوێ بە هەموو ڕووداوێکی ناخۆش بەین و لێکدانەوەی بۆ بکەین، جەنگ درووست کردن لەگەڵ مێشکدا بەشێوەیەکی هەڵە یەکجار مەترسیدارە.  لەکۆتایدا ڕەنگە فیلمەکە بۆ هەندێک کۆتایەکی ناڕوونی هەبێت، بەڵام ئەگەر کەسێک بینەری ئەم جۆرە فیلمانە بێت دەزانێ کۆتای فیلمەک چی دەبێت و هیچ ناڕوونیەکی تێدا نیە. پیشاندانی پشت کامێرای فیلمەکە و دەرچوونی بەدیعی لە گۆڕەکەی مانای گۆڕینی بڕیارەکەی دێت لەگەڵ گۆڕینی بیروبۆچوونیدا. لەڕووی هونەریەوە بێگومان کیاڕۆستەمی سەرکەووتوانە کارەکانی بە ئەنجام گەیاندووە، لە جوگرافیایەکی پڕ بە پێستی سیناریۆی فیلمەکە، بەرهەم هێنانی بۆ کردووە. ڕووداوەکانی فیلمەکە زۆریان لە فیلمەکەدا ڕوونادەن  بەڵکو پێشتر ڕوویان داوە، بینەر تەنیا کاریگەری ئەم ڕووداوانە دەبینێت. ئەم جۆرە چیرۆک گێڕانەوەیە وا لە بینەر دەکات تا بزانێت لە دەرەوەی ئەو شتانەی دەیبینێت چی باس و چی خەبەرە. ئەم شتەش لە فیلمەکانی عەباسی کیاڕۆستەمی دەبینرێ بەڵام لە تامی گێلاس بە باشترین شێوە کاری لەسەر کراوە و بە باشترین شێوە پیشانمان دەدرێ. شتێکی تر لە فیلمەکانی کیاڕۆستەمی دەبینرێ و لەم فیلمەشدا هەیە ئەوی پیشاندانی مێشکی مرۆڤەکانە و نەک واقعیەت واتە لەلایەن مێشکی مرۆڤەکانەوە واقعیەت درووست دەکرێ یان هەرنەبێ تەواو دەکرێ، لەم فیلمەش لەکۆتایدا ئەم شتە دەبینین. ئەکتەرانی فیلمەکانی کیاڕۆستەمی زۆر جار خەڵکی ئاساین لێرەدا جگە لە هومایۆن ئیرشادی واتە کارەکتەری بەدیع گشتیان کەسانی ئاساین و ئەکتەر نین بەڵام وەک دەبینین لەژێر کاریگەری دەرهێنەردا توانیانە ڕۆڵگێڕانێکی باش بکەن. هومایۆن ئیرشادی قسەی لەسەر نیە کە ئەکتەرێکی زیرەک و بەهۆشە و توانیویەتی زۆر بە جوانی ئەدای ڕۆڵەکەی بکات."
  },
  {
    "id": 470,
    "p": 470,
    "idPoster": "https://lh3.googleusercontent.com/9v4vN5cHwlh6rmRa5IoRlKaVn-FwSlyA8Jjw1ii6T6b1B2wvakp1hA10usW-Ofc0AHebh5OtYr9B0yeY20n7cXWLZ_rot6kJsqBwq5tsUiiIfZojLQ5fPQs_cxcr7amLDPa6QpdK3g=w2400",
    "typeFilm": "film",
    "memberNameEnglish": "zardasht-shahab",
    "title": "Welcome to Dongmakgol ( 2005 )",
    "photo": "WelcometoDongmakgol.jpg",
    "writingN": "زەردەشت شەهاب",
    "nameF": "بەخێربێیت بۆ دۆنگماکگۆل  ۲۰۰٥",
    "description": "\n* نوسینەکە سپۆیلی تێدایە ٭ بەخێربێیت بۆ دۆنگـماکـگۆل فیلمێکی بێ وێنەی دژە جەنگە، کە باس لە ساڵانی 50کانی سەدەی پێشوو دەکات. یەکەمین فیلمی سەربەخۆی دەرهێنەر کوانگ هیونک پارکە. ئەوەی فیلم بەخێربێیت بۆ دۆنگماکگۆل جیادەکاتەوە لە فیلمە جەنگیەکانی تر نەهاتووە وەسفی لایەنێک و وڵاتێک بکات، بەڵـکو دژی جەنگ دەدوێت،  وە هەست و سۆز و کۆمێدیا پیشاندەدات لە بابەتێکی زۆر هەستیاردا. لە گەرمەی جەنگی کۆریادا، فڕۆکەوانێکی هێزی هاوپەیمانان، لە ناوچەیەکی دابڕاودا بەردەبێتەوە و فڕۆکەکەی تێکدەشێکت. ئەم پیاوە لەلایەن گوند نیشینێکەوە ڕزگار دەکرێ لە مردن. گوندنیشینێکی گوندی دۆنگماکگۆل کە گوندێکی دابڕاوە و بێ ئاگان لە جەنگ و درووست بوونی چەک و بۆمب  هەر پێشکەوتـنـێکی مرۆڤایەتی.  پاش ماوەیەکی کەم سەربازانی کۆریایی باکور کە سێ سەربازن، ڕێی لێ وون بووە لەم لادێیە خۆیان دەبیننەوە. وە دوو سەربازی کۆریایی باشوریش کە ڕیزەکانی سوپایان جێهێشتووە ڕێیان دەکەوێتە ئەو گوندە. پاش چەندین سوکە شەڕ و کۆمەڵێ بابەتی خەندە ئامێز لە نێوان هەردوو لادا لە کۆتایدا هەردوولا کینە و ڕقیان بەرامبەر یەک دەخـەنە لاوە و هەوڵی پاراستی دێیەکە دەدەن کە ڕووبەڕووی مەترسی دەبێتەوە. باشترین بەشی فیلمەکە سیناریۆکـەیەتی، هەرگی هەوڵی پیشاندانی تەنیا نمایشێک نادات چونکە زۆر بەباشی پێکەوە بەستراوە. دۆخێک دەخوڵقێنێت کە زۆر بە ئارامی بیروبۆچونی سەربازەکان بەرامبەر بە جەنگ دەکۆڕێت. بە تیپەڕبوونی کات وێنای سەربازەکان بەرامبەر بە یەکیش دەگۆڕێت. لەگەڵ فڕێدان چەکەکانیان و پۆشاکە سەربازیەکانیان ئەوانیش دەبن بە مرۆڤانێکی سادە و بە کەیف و شاد وەک خەڵکی گوندەکە. فیلمەکە لە زۆرێک لە دیمەنەکاندا بە شێوەیەکی جوان دژی جەنگ دەوەستێتەوە. کچـەکە کە لە ڕووی مێشکەوە تۆزێک پەکەوتەیە، لەوانەیەک زۆر بە کەمی ئەوەی بینەری فیلمەکە بووبێت درکی بەوە کردبێت کە ئەم گرنگترین کەسایەتی فیلمەکەیە! چونکە ئەم خاڵی سەرەکی گۆرانی دڵە لە فیلمەکەدا.  فیلمەکە پەلەناکات بۆ تەواو بوون. بەڵکو دەیەوێت لەگەڵ باسکردنی بارودۆخێکی وا هەستیاردا بینەر چێژیش ببینێت، بۆیە هەر ساتێکی فیلمەکە بۆ بینەر جێی تیاڕامانە. بە تایبەت کە وێنەگرتنێکی باشی بۆ کراوە لە لۆکەیشنێکی وەهادا ڕێک توانیەتی پڕبەپێستی سیناریۆکە بێت و دوور بێت لە کەم و کورتی. دیمەنی تەقینەوەی کۆگای گەنمەشامیـەکە و پارچەبوونی کە وەک باران دێتە خوارەو هێند هێواش کراوەتەوە وە هێندە هێور کەروەیە کە بینەر هاوشان لەگەڵ کارەکتەرەکان چێژ لەو دیمەنە دەبینێت. لە کۆتایدا سەربازەکان دەجەنگن بۆ پاراستنی گوندەکە و لە ژێر تۆپ باران و هەڕەشەیەکی گەورەدان، کەچی دەبنە مایەیی خۆشحاڵی بۆ خەڵکی گوندەکە کە ئەوان لە مەودایەکی دوورە لێی دەڕوانن کە دیمەنێکی جوانی هەیە. ئەمەش یەکێکە لە دیمەنە کاریگەرەکانی فیلمەکە. فیلمەکە بەوە کۆتا دێت کە لاشەی سەربازەکان دادەپۆشرێن بە بەفر کە ئەمیش نیشانەی ئاشتیـە کە پەیامی فیلمەکـەیە. بەخێربێیت بۆ دۆنک ماکگۆل فیلمێکی ڕەنگ و ڕەنگە، دەتوانم بڵێم ڕەنگا   ڕەنگترین فیلمی جەنگیە بینەری بووبووم. ئەم شتەش زۆر جوانە لە فیلمەکەدا. بەس نیە ئەم هەموو فیلمە ڕەش و سپی و بێ ڕەنگەی جەنگی نیشانی خەڵکی دراوە ؟! پێم وایە دەبێ تاکی ئەمریکی و فیلمسازانی ئەمریکی بینەری بن و فێربن لە فیلمێکی جەنگیدا وانەی مرۆڤایەتی بڵێنەوە نەک هێندە مێژووی پیسی مرۆڤ دووبارە و دووبارە پیشانی مرۆڤ بەنەوە کە زۆر جاریش بە نادرووستی ئەم کارە دەکەن."
  },
  {
    "id": 471,
    "p": 471,
    "idPoster": "https://lh3.googleusercontent.com/7_ALbitxCjIKq_staW0Y4Q60AsboW3FjZJrqGeM4ckEn1npaOZVBbewUxfE0aRKV7j3m36ju-XR32FzrN24R-aZvrlQ7YVvpJkRN39vofZ69OAB5PW1msgAD5OLqApUE33iONkqPAQ=w2400",
    "typeFilm": "film",
    "memberNameEnglish": "zardasht-shahab",
    "title": "padman 2018",
    "photo": "padman2018.jpg",
    "writingN": "زەردەشت شەهاب",
    "nameF": "پادمان ۲۰۱٨",
    "description": "\n٭ پادمان، هەوڵدانێک بۆ باشترکردنی بیری کۆمەڵگای هیندی ٭ چیڕۆکی فیلمەکە لە ڕاستییەوە وەرگیراوە و لەجۆری ژیاننامەییە: پیاوێکی ئاسایی لەگوندێکی هیند لەدوای هاوسەرگیریکردنی دەیەوێت یارمەتی هاوسەرەکەی بدات لەماوەی سووڕی مانگانەدا، بەڵام ئەم کارە کۆمەڵێ ڕووداوی لێدەکەوێتەوە. باسێک لە بابەتی سوڕی مانگانە و مامەڵی زۆرێک لە خەڵکی هیند لەگەڵیدا: ئایە بڕوا دەکەیت تەنیا %18 ژنانی هیند کە خۆیان نزیک 500 ملیۆن دەبن ( سانتی ) بەکاردێنن! ، هۆکاری ئەمەش تەنیا دواکەووتووی کۆمەڵگای هیندیە، کە ئەم کارە بە کارێکی نەشیاو دادەنێن. ئافرەت کاتێک دەچێتە سووڕی مانگانەوە لە هەموو کەسێک جیادەکرێتەوە، لە ژوورێک دادەنرێ بۆ پێنج ڕۆژ وەک بوونەوەرێکی قێزەون سێیری دەکرێت. ئەم فیلمە هەوڵدەدات خراپی ئەم کارە ڕوون بکاتەوە و دەڵێت سووڕی مانگانە شتێکی ئاسایە و هیچ شەرمێکی تێدا نیە و مرۆڤ بەم ڕووداوە سرووشتیە پیس نابێت. وە هەوڵدەدات لە کۆمەڵگایی دواکەوتووی هیند بگەیەنێت کە بەکارهێنانی سانتی شتێکی عیبە نیە، بەڵکو شتێکی یەکجار باش و پاک و تەمیزە. جیا لەم شتانەی باسکران فیلمەکە ڕەخنە لە داب و نەریتی کۆنی هیندی دەگرێت و دەڵێت هەموو شتێکی خراپ قابیلی گۆڕانە. لاکشمی کارەکتەری سەرەکی فیلمەکە تووشی ئەم ڕووداوە دەبێتەوە و سەرەتا هەوڵدەدات کە ئەم ڕووداوە وە ڕووداوێکی ئاسایی پیشانی خێزان و گوندەکە بدات، بەڵام ڕووبەڕووی دەبنەوە و بە شێت و لادە وەسفی دەکەن. فیلمەک لە ڕوویکی ترەوە باس لە هەوڵدان و گەیشتن بە ئەمانج دەکات. بێگومان ڕێگای گەیشت بە ئامان ڕێیەکی ئاسان نابێت پڕ دەبێت لە هەوراز و نشێو وە پڕ دەبێت ل کێشە.  دیالۆگێکی جوانی فیلمەکە لەسەر کێش ئەوەیە کە دەڵێت: گەر لە ژیاندا کێشەت ناوێت کەواتە بمرە! واتە تۆ دەست بۆ هەرشتێک ببەیت بێ کێشە نابێت و تۆ ناتوانیت لە ژیاندا ئامانجی گەورەت هەبێت و بێتەدی بەڵام بەبێ کێشە، بۆیە پێویستە بەرگە بگریت و بەهێز بیت تا دەگەیت بە ئامانج.  فیلمەکە لە ڕووی هونەریەوە هێندە باش نیە و مام ناوەندە، واتە فیلمیکی زۆر باش نیە و فیلمێکی خراپیش نیە. زۆری هەڵەکانیش دەگەڕێتەوە بۆ دەرهێنەر و نووسەری فیلمەکە کە هەردووکی ئار. بالکیە. چونکە فیلمەکە پەلە پەلی پێوە دیارە، ئەگەر بینەر بە دیقەتەوە تەماشایی فیلمەکە بکات چەند خاڵێک نەرێنی دەبینێت کە دەگەڕێتەوە سەر دەرهێنەر، چونکە فیلمەکە لە ڕاسیتەوە وەرگیراوە ئەکرا زۆر لەوە باشتر بوایە لەڕووی دەرهێنانەوە.  خراپیەکی د زیاتر ئەوەیە نووسەر بە وردی ئیشی نەکردووە لەسەر درووست بوونی ڕووداوەکان، واتە کاتێک ڕووداوێک دێتە پێش لە فیلمەک هۆکارەکەی قەناعەت پێکەر نیە بۆ بینەر کە ئەمە شتێکی ڕاستیە. ئەم کەم کورتەیش بۆ سیناریۆی فیلمەکە دەگەڕێتەوە، لە فیلمێکی ژیاننامەیدا بوونی هەڵەیەکی وا هەڵەیەکی ئاسایی نیە بەڵکو هەڵەیەکی گەورەیە. لەڕووی دەرهێنان زیاتر شێوازی بۆلیود زاڵە بەسەر فیلمەکەدا، واتە شێوازی فیلمێکی بۆلیودی بەکارهێناوە بۆ فیلمێکی ژیاننامەی کە ئەمیش هەڵەیە دەکرێ سیاسەتی کاری ئەکشای کۆماریش کە هەموو فیلمێک بە کەمتر لە 40 ڕۆژ وێنە دەگرێت بووبێتە هۆی ئەوەی کاڵ و چرچی بە دەرهێنانەوە دیار بێت و دەرهێنەر نەیتوانیبێت بە ئارەزووی خۆی مامەڵە لەگەڵ فیلمەکدا بکات، چوونکە لەو ڕووەوە کە ئەکتەر بڕیاردەری یەکەمە لە فیلمدا لە بۆلیود هەیە، وە بە تایبەتر ئەگەر ئەکتەرێکی گەورەی وەک ئەکشای بێت، هەرچەند ئەمە نابێت ببێتە بیانوو بۆ لایەنێکی خراپی فیلم.  فیلمەکە خاڵی لاوازی هەیە بەڵام خاڵی بەهێزی زیاترە. خاڵێکی بەهێز لە فیلمەکەدا بوونی ئەکشای کۆمارە، چونکە وای لە فیلمەکە کردووە کە بینەرێکی زۆر زیاتر بەدیاریەوە دانیشێت وەک لەوەی کە ئەکتەرێکی ئاسای بوایە. وە توانیەتی بە بوونی ئەکشای لە بۆکس ئۆفیسیش پلەیەکی ناوەند بێنێت، کە ئەگەر بوونی سوپەر ستارێک نەبوایە ئەم کارە نزیک دەبوو لە مەحاڵ . ڕۆڵگێڕانی ئەکشای زۆر باش بوو بە شێوەیەک باشتر ڕۆڵگێڕانی فیلمەکەیە. ئەم ئەکتەرە زیاتر پێویستی بەڕۆڵگێڕانە لە فیلمی درامای و جدیدا.  ڕادیکا و سۆنامیش خراپ نەبوون. واتە ڕۆڵگێڕان لەم فیلمەدا بەهێزە و یەکێکە لە خاڵە بەهێزەکانی.  بە گشتی فیلمێکی باشە، دەستپێکی تۆزێ خێرایە و ناوەڕۆک و مەبەستی فیلمەکە بە ڕوونی دەگاتە بینەر واتە بینەر دەزانێت تەماشای چی دەکات. پەیامی فیلم زۆر بە جوانی دەگات بە بینەر و کاریگەری لەسەر بینەر درووست دەکات. لەم جۆرە فیلمانە زۆر گرنگن بۆ سینەمای بۆلیود چونکە سینەمایەکی وا بەهێز و جیهانی دەبێ کار لەسەر هەموو ژانەرەکان بکات و فیلمی جدی زۆر بەرهەم بێنێت. وە دەشمەوێت بڵێم ئەم فیلمە نابێتە دەسپێکێک و خاڵی وەرچەرغانی سینەماکە بۆ فیلمی هاوشێوە، بەڵام هەنگاوێکی باشە و شایەنی ڕێزە."
  },
  {
    "id": 472,
    "p": 472,
    "idPoster": "https://lh3.googleusercontent.com/bLeqGnISXsxACOlo20_Sfl8_n_7VYX9TP0BS2iky2srEC82FEsjcKyLf-5_Y48v4HPmh_EZuYs3ilYm75iKqB-BeVhyKdXzA0uuGWzb4PoHIy0117V2_1v9j61-PYGYsY4Np1y6Z5A=w2400",
    "typeFilm": "film",
    "typeTop": "top",
    "memberNameEnglish": "zardasht-shahab",
    "title": "rang de basanti",
    "photo": "rangdebasanti.jpg",
    "writingN": "زەردەشت شەهاب",
    "nameF": "بە قوربانی دان ڕەنگی بکە",
    "description": "\nهەموو شتێک پێویستی بە قوربانی دانە چیرۆکی فیلمەکە: باس لە کچە دۆکۆمێنتارێکی بەریتانی دەکات کە دەیەوێت یادگاریەکانی باپیری کە ‌ئەفسەرێکی بەریتانیە بکات بە فیلمێکی دۆکۆمێنتاری، بۆ ئەم مەبەستە دەچێتە هیندستان. فیلمەکە خێرا دەچێتە سەر ڕووداوەکان و کات بە فیڕۆ نادات، دەست بۆ کۆمەڵێ شت دەبات و ڕەنگ کەم فیلمی بۆلیود وا بە ڕوونی لێوەی بدوێت. فیلمکە نموونە فیلمێکی درامای زۆر باشە، وە فیلمێکی سیاسیشە. لەڕووی چیرۆک و دەرهێنان و نواندنـەو بەهێزە، تووشی کێشە دەبێتەوە لە هەندێک شوێندا، بەتایبەت لەکاتی درووست بوونی ڕووداوێک مامەڵەی دەرهێنەر زۆر باش نیە لەگەڵیدا. بەڵام ئەم کێشانە جدی نین و بینەر هەستی پێناکات، ئەگەر هەستیشی پێبکات هێندە گرنگ نابێت چونکە ئەم فیلمە زیاتر و زیاتر هەوڵی گەیاندنی پەیامی هەیە وەک لە زۆر شتی تر. داڕشتنەوەیەکی زۆر باش کراوە ب چیرۆکی فیلمەکە تێکەڵکردنی دوو چیرۆک کە یەکێکیان ڕاستیە کارێکی ئاسان نییە بەڵام ئەم کارە زۆر بە لێهاتوویانە و بێ هەڵە کراوە. کارەکتەر ناسی باشە و کارەکتەرەکان دەناسیت و دەزانین کێن. ڕۆڵگێڕان بێ کێشەیە ڕەنگە بۆلیود لەم ڕووەوە زۆر بە کەمی کێشەی بێتە پێش چونکە ئەکتەرەکانی دەزانن چۆن کار لەبینەر بکەن.  فیلمەکە دەسپێک و ناوەند کۆتایەکی زۆر باشی هەیە، بابەتی فیلمەکە زۆر باشە و لەبابەتێکی زۆر گرنگ دەدوێت، ئەم فیلمە ڕێ خۆشکەری چەندین فیلمی هاوشێوە بووە لە بۆلیود. عامر خان بەژداری کردن لەم فیلمەدا ئەوەی بۆ ئەکتەرەکان ڕوونکردەوە کە بژداری کردنی فیلمی سیاسی و فیلمی جیاواز زۆر گرنگە، وە خەڵکی و ڕەخنەگرانیش پێشوازی لێدەکەن. پەیامی فیلم: بە قوربانی دان ڕەنگی بکە فیلمێکی پرسیار درووست کەرە و مێشکی بینەر لەدوای فیلمەکەش هەمیشە لەبیرکردنەوە دەبێت. کۆمەڵێ شتی گرنگ باسکردووە له قاڵبی یەک فیلمدا.  هەموو شتێک قوربانی دانی دەوێت،  بێگومان بەدەست هێنانی هەر شتێک تەنانەت زۆر بچووک و بێ ئەرزش بێت قوربانی دانی دەوێت، بۆیە مرۆڤ بۆ هەر کارێک بڕوات و دەستی پێوەبدات دەبێ لەبەرامبەری شتێک ببەخشێت، جا ئەگەر ئەو شتە ئازادی بێت بێگومان قوربانی دانێکی زۆر دەوێت. لە فیلمەکەدا زۆر بەجوانی نموونەی قوربانی دانی پیشانداوە و باسی ئەم دۆخەی کردووە و بەجوانی گەیاندێتی بە بینەر.  سەرەتا خۆت چاک بکە ئینجا چاوەڕێی چاکە بە بێتە ڕێت،  زۆربەی مرۆڤ خویەکی هەیە کە دەیەوێت زۆر شت بەدەست بێنێت و کەم شت ببەخشێت، ئەمە شتێکی ئەستەمە. مرۆڤ بێ سەیرکردنی ڕەفتار و کرداری خۆی داوای کاری شتێک دەکات کە پەیوەستە بە کردار و ڕەفتاری خۆیەوە. لەم فیلمەدا نموونەیەکی زۆر جوانی بۆ ئەم بابەتەش هێناوەتەوە، ئەویش گەنجەکان هەردەم گلەی دەکەن و هەردە پرتە و بۆڵەیان دێت. قسە بە حوکمەت دەکەن، ڕەخنە لە سیستیەمەی وڵات دەگرن، دەزانن وڵات لێوان لێوە لە گەندەڵی. بەڵام ئەمان هەمیشە تەنیا زاریان دەجوڵێ و کرداریان نیە! لێرەدا فیلمەکە هەوڵدەدات ڕووحی نیشتیمان پەروەری بەرە بەرە لەنێو کارەکتەرەکان زیندوو بکاتەوە، وە پێیان دەڵێت: لەجێی گوتار هەوڵدە هەوڵەکانت بکەیتە کردار، ئامانجت دیاری بکە و بەرەو ڕووی بڕۆ گرنگ نییە چی ڕوودەدات گرنگ ئەوەیە ویژدانت ئاسوودە بێت. ئاسوودە کردنی ویژدانی خۆمان، گەرچی ڕەنگە بەو کارانەی ئێمە زۆر شت نەگۆڕێن،  فیلمەکە ئەم نموونەی زۆر بەجوانی پیشان داوە، ئەم کۆمەڵە گەنجە لە وڵاتێکی وەک هیند ڕەنگە چەند کارێکی کەمیان پێ بکرێت، بەڵام تەواوی هەوڵی خۆیان دەدەا و ویژدانی خۆیان ئاسوودە دەکەن. گرنگ نیە چی ڕوودەدات ئەمان ئەوەی لە توانایاندا بوو کردیان. قوربانی خۆیان دا ویژدانی خۆیان ئاسوود کرد. ڕەنگە ڕۆژێک ئەو وانەی ئەوان بە بینەریان دا زۆر شت لەزۆر شوێنی جیایی جیهاندا بگۆڕێتر! هێز لە یەکگرتن دایە،  هەمیشە یەکگرتن و تەبایی لە سوودی کۆمەڵ بووە، لە فیلمەکەدا جەخت لەسەر ئەم دۆخەدەکاتەوە و نموونەیەکی جوانی لەسەر پیشان دەدات. هەمیشە مرۆڤ بە تەبایی نزیکتر و نزیکتر بۆتەوە لە ئامانجەکەی، هەمیشە چەند هەنگاوێک پێشتری خستووە. بۆیە لێرەدا و لەم فیلمەدا وەک ئامرازێکی گرنگی سەرکەووتن پیشاندراوە.  مرۆڤ بوون لەسەرو هەموو شتێکەوەیە،  گرنگ نیە ئێمە چی زمان و چی نەتەوەیەکین، بەڵکو گرنگ ئەوەیە ئێمە مرۆڤین، دەبێ لە مرۆڤ بڕوانین وەک مرۆڤ و جیاوازی نەکەین لە نێوان گەلی خۆمان و گەلێکی تر یان ڕەنگێک بۆ ڕەنگێکی تر، بەڵکو دەبێ بەچاوێک سێری هەمووان بکەین کە مرۆڤن. مرۆڤ بوون واتە بەرقەرار بوونی ئاشتی لە هەر سووچێکی ئەم دونیایە بێ هیچ جیاوازیەک.  دژ وەستانەوەی زاڵم و مشەخۆر و زۆردار و گەندەڵ بێ هیچ جیاوازیەک،  فیلمەکە لێرەدا زۆر تووندە، بەتووندی هێرش بۆ ئەو کەسانە دەبات کە زۆردارن. فیلمەکە بە بینەر دەڵێت لەناو بردنی ئەم جۆرە کەسانە هێندە پێویستە تەنانەت ئەگەر نزیکترین کەسی خۆشت بێت نابێت سڵی لێبکەیتەوە. تۆ گەر ڕێگایەکی وا بگریتە بەر دەبێ خراپ لەناوبەریت جا ئەگەر ئەو کەسە کەسێکی نزیکت بێت، لە کۆتایدا زۆردارە و زاڵمە.  سیاسەت و جوانی یەکناگرن،  پەیامی فیلمەکە لەم بارەوە بەم جۆرەیە: کاتێک حیزبێک و لایەنێک تۆ دەگرێتە خۆی و یاریمەتیت دەدات دڵنیابە لەبەر خۆشەویستیان نیە بۆت، بەڵکو ئیشیان پێتە و تۆ خزمەتیان دەکەیت. تۆ دەبێت لەبەرژەوەندی ئەوان کاربکەیت و ببیت بە کۆیلەی ئەوان، ئەنا ڕۆژێک سوودت پێیان نەگەیاند چاوەڕێی سوودێک مەکە لێیان. تەنانەت دەکرێ زیانیشت پێبگەینن!"
  },
  {
    "id": 473,
    "p": 473,
    "idPoster": "https://lh3.googleusercontent.com/y0dyzjTuHlvozohS3KSHlRb-JPQEK34bz0J6HIZTurmUEEzNSpSkUF6dBR7ewU-__LzZaLbrfaZXqrv_fDrVDOWat53fUFWFZSp5Te0BgzC9wRN06r9O--ZW1mxtL5FiPgTXQpw4Jg=w2400",
    "typeFilm": "film",
    "memberNameEnglish": "zardasht-shahab",
    "title": "The sky is pink 2019",
    "photo": "Theskyispink2019.jpg",
    "writingN": "زەردەشت شەهاب",
    "nameF": "ئاسمان پەمەیـیە ۲۰۱۹",
    "description": "\nفیلمێکی درامای و ژیانـنامەی بە شێوازی بۆلیود چیڕۆکی ڕاستەقینەی دایک و باوکێک لەگەڵ ئەو ئاستەنگییانەی کەدێتە پێشیان لەکاتی لەدایکبوونی کچێکی نەخۆش. فیلمێک لەسەر ژیانی کچێکی ١٨ ساڵان بەناوی ئایشا چۆدری لەپاڵ چیرۆکی ئەوینداریی خێزانەکەی. فیلمەکە لە چیرۆکێکی ڕاستیەوە وەرگیراوە و فیلمێکی  درامایە، بەڵام لەگەڵ ئەوەشدا شێوازی فیلمەکە هەر بەلای شێوازی بەرهەم هێنانی بۆلیودا ڕۆشتووە. واتە کە بینەری دەبیت هەست دەکەیت تەماشای فیلمێکی بۆلیود دەکەیت، چونکە زۆر وردەکاری تێدا نیە. ئەم شتە بۆ فیلمێکی درامای پێویستە بە تایبەت گەر لە چیرۆکێکی ڕاستەقینەوە وەرگیرابێت. بەڵام لەگەڵ ئەوەشدا توانراوە بە شێوەیەکی باش فیلمەکە بەرهەم بێنن. فیلمەکە لەسەر زاری ئایشا چۆدریەوە دەگێڕدرێتەوە کە لەلایەن ( زایرا وەسیم )ـەوە ڕۆڵی دەگێڕدرێت. ئێمە لێرەدا بینەری فیلمێک دەبین بە چیرۆکێکی زۆر غەمگینەوە بەڵام بەباسکردنێکەوە کە هێندە غەمگین نیە! لە شوێنێک ئایشا دەڵێت  100 ساڵی تر ئەوانەی لێرە دانیشوون هەموویان مردوون  واتە مردنیش شتێک نیە لێی ڕابکەین و درەنگ و زوو هەردێت بۆیە ترسێکی وای نیە. ئایشا هەر لەسەرەتادا دەڵێت من دەمرم! هەرخۆشی دەڵێت مەترسن ئەمە واتای ئەوەنیە چیرۆکەکەتان لێ سۆپیل ببێت چونکە گەلێک ڕووداوی تر هەیە سەرنجتان ڕادەکێشێت. گێڕانەوەی چیرۆک لەلایەن ئایشاوە چێژێکی بە فیلمەکە داوە. وادەکات پێکەنین بێتە سەر لێوی بینەر لەگەڵ ئەم چیرۆکە غەمگینەدا. باس لە هەوڵ و کۆششی دایک و باوکێک دەکات لە پێناو منداڵە نەخۆشەکەیان دەکەن بەدرێژای ساڵانێکی زۆر ژیانی خۆیانی لە پێناو دادەنێن باس لە شەونخونی دایک و باوک دەکات بۆ ڕۆڵەکانی. لەگەڵ ئەوەشدا چیرۆکێکی ئەوینداری دەگەڕێتەوە، زیاتر بە شێوازێکی بۆلیودی نەک شێوازی فیلمێکی درامای بە ستاندارێکی جیهانی. لەوانەیە ئەمانەش بۆ ئەوە کرابێت تا بینەر وەڕەس نەبێت، هەڵبەت مەبەستم لێرە لە بینەری هیندە بە تایبەت و بینەری بۆلیوودە بە گشتی. سۆنیالی بۆسی دەرهێنەر ئەمە سێیەمین فیلمێتی دەرهێنانی بۆ بکات، وە یەکەمین فیلمێتی بەبەژداری کاستێکی بەناوبانگ. فیلمەکە وەک فیلمەکانی تری لە ڕووی ڕای ڕەخنەگرانەوە سەرکەووتنێکی باشی هێنا بەڵام لە ڕووی بۆکس ئۆفیس دیسان سەرکەووتوو نەبوو.  ئەمەش  بۆ جۆری فیلمەکە دەگەڕێتەوە کە جۆری درامیە ئەم جۆرە فیلمانە بینەرێکی زۆر لە سینەما کۆناکاتەوە. پریانکا چۆپرا پاش ساڵانێک دیسان لە بۆلیود دەرکەووتەوە، وە بە شێوازێکی زۆر باش دەرکەووتەوە. پریناکا زیاتر ڕووی لە سینەمای هۆڵیود کردووە و توانێتی تا ڕادەیەک لەوێش گرنگی پێبدرێ. بەڵام هەرگیز بەو جۆرە گرنگی پێنادرێ و فیلمی باشی پێنادرێ کە لە بۆلیود پێی دەدرێ.  فەرحان ئەختەر ئەو ئەکتەرەیە کە  هەرچەند گرنگیەکی  زۆری پێنادرێ لە بۆلیود بەڵام یەکێکە لە بەتواناترین و لێزانترین کەسایەتیەکانی بواری فیلم. چونکە هەم ئەکتەرێکی زۆر باشە و هەم دەرهێنەرێکی زۆر باشە. لەم فیلمەشدا لەگەڵ پریانکا دوانەیەکی جوانیان پێکهێناوە. زایرا وەسیم ئەکرێ ئەمە کۆتا فیلمی ژیانی هونەری بێت چونکە وازی لە کاری ئەکتەری هێناوە؛ پێشتر لە دەنگەڵ و سۆپەرستاری شاراوە توانی بگاتە لووتکە و بەو تەمەنە بچووکەوە خەڵاتی باشترین ئەکتەری ساڵی فیلم فێری بەدەست هێنا. گەر وازی نەهێنایە ئەکرا لە داهاتوو بێتە یەکێ لە باشترینەکانی بۆلیود. لێرەش دیسان وەک دوو فیلمی پێشوو زایرا خاڵێکی بەهێزی فیلمەکە بوو چونکە زۆر بەجوانی تێکەڵی فیلمەکە بووە و نواندن دەکات. دیسان لە کۆتا فیلمی خۆیدا توانای خۆی سەلماندووەتەوە. فیلمەکە ئەلبوومێکی میوزیکی باشی هەبوو، وەک پێشتریش ئاماژەم پێدا فیلمەکە شێوازی بۆلیودی پێوە دیارە و گۆرانی هەیە لە فیلمەکەدا. بۆیە بوونی ئەلبوومێکی باش زۆر گرنگە لە فیلمێکی بۆلیودە بە تایبەت ئەگەر فیلمەکە چیرۆکێکی عاشقانەی هەبێت. بە گشتی ئەم جۆرە فیلمانە بۆ بینەر نامۆ نیە، بینەر فیلمی هاوشێوەی زۆر بینیووە کە ساڵانە لە هەموو جیهان دێنە بەرهەم. ئەکرێ بڵێین باسێکی تازە نیە و باسێکی نوێ و دەگمەن نیە، بەڵام باسێکە دەتوانێت هەستی بینەر بجوڵێنێت و بینەر لەگەڵیدا شاد و غەمگین بێت. لێرەش توانراوە ئەم هەستە لە بینەردا بجوڵێنن چونک تۆی بینەر لەگەڵ ( ئاسمان پەمەییە ) دەکرێ پێبکەنیت و دەکرێ دڵتەنگیش بیت. "
  },
  {
    "id": 474,
    "p": 474,
    "idPoster": "https://lh3.googleusercontent.com/ThFfLAeyu03_uKQQs1ZpapDHC85u4xxm4VB29ZM2H6bj8ulkJRgo-Q9J6tkx_GeDDatDSY-EN106GAequrq7sseuInf0cZ9ujt8l_wMqtygqRbqTa3FvMCq-TQDwOiBZ5HiQH3DDTQ=w2400",
    "typeFilm": "film",
    "memberNameEnglish": "zardasht-shahab",
    "title": "lottery 2018",
    "photo": "lottery.jpg",
    "writingN": "زەردەشت شەهاب",
    "nameF": "یانسیب ۲۰۱٨",
    "description": "\nهەڵسەنگاندنێک  بۆ  فیلمی لاتاری  لاتاری سێیەمین فیلمی درێژی دەرهێنەر محەمەد حوسێن مەهدەویان بوو، کە لە ساڵی 2018 پەخشکرا. چیرۆکی فیلمەکە باس لە کوڕ و کچێک دەکات بە ناوەکانی ئەمیر علی و نۆشین، ئەم دوو خۆشەویستە دەیانەوێت بڕۆنە دەرەوەی وڵات، بەڵام نۆشین دەڕوات بۆ دوبەی و... مەهدویانی دەرهێنەر پاش بەرهەم هێنانی دوو فیلمی سەرکەووتوو، لە جۆری سیاسی و جەنگی ئەم جارە فیلمێکی ڕۆمانسی و درامی بەرهەم هێنا. فیلمی ( لاتاری ) لەچاو دوو فیلمی پێشووی فیلمێکی لاوازترە. دەرهێنەر هەوڵی داوە بە هەمان تەکنیکی کامێرای یەکەمین فیلمی ئەم فیلمە بەرهەم بێنێت، بەڵام سەرکەووتوو نەبووە. لەم جۆرە تەکنیکەدا وەک ئەوە وایە کارەکتەرەکان یەکێکیان لەگەڵدا بێت و گوێگریان بێت، بەڵام لەم فیلمەدا لەو کارە سەرکەووتووە نەبووە چونکە سیناریۆیی فیلمەکە کێشەی هەیە،  یەکێک لە کێشەکانی فیلمەکە کارەکتەر ناسی لاوازە، ئێمە کاتێک بینەری پەیوەندی نێوان دوو مرۆڤ دەبین کە عاشقی یەکن جیالەوەی خۆشیان کێشەی تریشیان هەیە. سیناریۆکە ڕۆ نەچۆتەوە نێو پەیوەندی ئەم دوانەوە و سەرەتایەکی نیە تا بینەر ڕاکێشێت، هەواڵێکیش نابینرێ بۆ پیشاندانی بەهێزی ئەم عیشق و خۆشەویستیە جگە لە چەند دیمەنێک. لە نیوەی دووەمی فیلمەکەدا کوڕێک دەبینین دەیەوێت واز لە هەموو شتێک بێنێت و بیکاتە قوربانی لەبەر خۆشەویستەکەی. بوونی کێشەیەکی تر لەپڕ هاتنی کەسێکی غەریبە و دەوڵەمەندە  و ناردنی کچەکەیە بۆ دووبەی، هەر لەبەر ئەم لەپڕ ڕوودانی شتانەیە بینەر بە مەرگی نۆشین سەرسام نابێت. نەک بڵێی چاوەڕێی مردنی دەکرد بەڵام چاوەڕێی هەر کارێکی خراپی دەکرد. گەورەترین و سەیرترین هەنگاو لە بەشی کۆتایی فیلمەکەدایە، وەک بڵێی فیلمەکە هەنگاو بە هەنگاو ویستێتی بگاتە ئەم قۆناغە،  تا ئەم قسانەی کۆتای بکات، بێ ئەوەی گرنگی بە کارەکتەر ناسی و مەنتیقی پیشاندانی فیلمەکە بدات.  دیالۆگی زۆر توند دژی وڵاتانی عەرەبی و پیشاندانێکی زۆر خراپی هەیە بۆیان، لە هەمووی خراپتر گشتاندنی ئەم خراپیەیە.  لە بەشی کۆتایدا ئێمە تەنیا توڕەی دەرهێنەر دەبینین لەم وڵاتانە و سات بە ساتی کۆتایی بە خراپ باسکردنیانە. ئەم باسکردن و گێڕانەوەیە زۆر شەرم هێن و ترسنۆکانەیە بۆ دەرهێنەرێک ئەگەر وا بیربکاتەوە.  ئەوەی جێی سەرسوڕمانە لە دوبەیش بەشی کۆتایی وێنەگرتنی بۆ کراوە.  لە کۆتایدا فیلمەکە بە شێوەیەکی سەیر و سەمەرە دەگات بە پایان، لە فیلمێکی کۆمەڵایەتی و درامایەوە دەگۆڕێت بۆ فیلمێکی  پاڵەوانانە و پڕ لە شیعاری سیاسی و قسەکردن بە ناوی گەلێک بە شێوەیەکی نادرووست. هەموو هەوڵێک دەدات تا بینەری ناوخۆی وڵات لەخۆی ڕازیبکات.  لە کۆتایدا دەمەوێت بڵێم فیلمی ( لاتاری ) فیلمێکـە بە عەقڵێکی دواکەووتووانە و داخراوەوە بەرهەم هێنراوە. هەواڵی تەواوی ئەوە دەدات بینەری ناوخۆی وڵات ڕاکێشێت بۆخۆی جا بەهەر شێوەیەک بێت! لەڕووی سینەمایی فیلمێکی لاواز و خراپە، وە لەڕووی بیر و پەیامیەوە نەک لاواز بەڵکو ترسناکە! "
  },
  {
    "id": 475,
    "p": 475,
    "idPoster": "https://lh3.googleusercontent.com/a6LxTxhcA_N4Jp02_dk5FYdT2cViJy9wUB7Yxpp8OEZ-eSR3RbtNKeymTiExAyMgI8ey7EGQePPuNP7DtpaL1lVNAaysHpKf1mKwUYcTdbJ--xtuJf55nY6RR8MhA2LAMmD7hgm7_Q=w2400",
    "typeFilm": "film",
    "typeTop": "top",
    "memberNameEnglish": "zardasht-shahab",
    "title": "Your Name 2016",
    "photo": "YourName2016.jpg",
    "writingN": "زەردەشت شەهاب",
    "nameF": "ناوی تۆ ۲۰۱٦",
    "description": "\nئەو فیلمەی لە هیچ فیلمێکی تر ناچێت هەر لە یەکەمین چرکەوە کە تەماشای « ناوی تۆ » دەکەیت، دونیا جوان و ڕەنگا و ڕەنگەکەی بەرهەمەکە، مات و بێدەنگت دەکات. هەر لە سەرەتاوە، دەبینی بینەری چی بەرهەمێک دەبیت، لەوانەیە وابیربکەیتەوە کە دەتوانی لە هەموو شتێکی تێبگەیت، بەڵام تۆ لە گەرمی چێژ وەرگرتنی لەم بەرهەمە ناوازەیە ئەویش لەڕووی، میوزیک و دیمەنە تاڕادەیەک کۆمیدیەکان و ڕووداوەکان و بە گشتی هێندە چێژ دەبینیت هەر لە سەرەتاکانەوە چێژی ئەوەت دەداتێ کە ببێتە یەکێ لە باشترین فیلمە ئەنیمــیەکان لەلات. ئینجا دواتر دەبینی چی پرسیاری فەلسەفی و سەرسوڕێنەر لە مێشکدا دەخولقێنێ. کارەکتەرەکانی ئەنیمەیشنەکە هەر بەزووی، لەلای بینەر خۆشەویست دەبن؛  یەکێکیان ناوی « تاکی »یـــە و کەسێکی سەرقاڵـــە و دانیشـــتووی تۆکیۆیە، ئەوەکەش کچێکە ناوی « میتسوها »یـــە خەڵکی ناوچەیەکی بچووکی یابانە.   « ناوی تۆ. » پێش بینینی مەتەڵێکە، لەکاتی تەماشاکردنی پڕە لە مەتەڵ، کاتێکیش تەواو دەبێت وەک مەتەڵێکی جوان لە مێشکتاندا دەمێنێتەوە. یەکێکی تر لە جوانیەکانی ئەنیمەیشنەکە ئەوەیە، لە هیچ شوێنێکی چیرۆکەکەدا، هیچ شتێک بۆ بینەر شی ناکاتەوە. ئەمەش واتە « ناوی تۆ. » لە جێی ئەوەی چەند خولەکێکی بەفیڕۆ بدات، ڕێک چیرۆکەکە دەستپێدەکات، بینەر دەخاتە ناوەڕاستی بابەتەکەوە، کە ئەمەش بینەرە ڕاستیەکانی ئەنیمەیشنەکە زیاتر تامەزرۆ دەکات، بەڵام بەهۆی ئەوەی دیمەنی زۆری تێدایە لە شوێنی جیاوازدا ڕەنگە بینەری گشتی تووشی سەرلێشێوان ببێت و لە هێڵی سەرەکی فیلمە دووری بخاتەوە. بەڵام بینەری ڕاستی فیلمەکە و ئەوانەی تێکەڵی فیلمەکە بوونە بەیەک نیشانە لە فیلمەکەوە دەگات وەڵامێک بۆ ئەو هەموو ئاڵۆزیە. ڕەنگە بە نەبوونی ئەم ئاڵۆزیانە چێژی فیلمە زۆر کەمتر بوایە. «ناوی تۆ.» تەنیا یەک فیلم نیە، بەڵکو چەند فیلمێکە لە چوارچێوەی یەک فیلمدا شێوازی گێڕانەوەی فیلمـــەکە وەک هیچ فیلمێک نیە، نە لە سینەمای کلاسیک نە لە سینەمای ئێستادا شتێکی وا بوونی نەبووە. بۆیە « ناوی تۆ. » ناکرێ وەک یەک فیلم تەماشابکرێ، چونکە چوار شێوازی جیاوازی فیلمی لەیەک چیرۆکدا کۆکردۆتەوە. سی خولەکی سەرەتا کۆمێدیایەکی ـــ خەیاڵی پیشانی بینەر دەدات، دواتر چیرۆکێکی ئاڵۆزی سینەمای پیشان دەدات، دوای ئەمەش چیرۆکی قارەمانانە پیشانی بینەر دەدات، وە لەکۆتایدا هەموو ئەمانە لە چەند خولەکێکدا پێکەوە دەبەسترێن، بۆیە پێویستە ئەم فیلمە پێی بووترێ شاکار. *گەر بینەڕی نەبوویتە ئەم دێڕانەی خوارەوە مەخوێنەوە سپۆیلی تێدایە* لە کۆتایدا دەکرێ بڵێین پەیامی ئەم فیلمە چییە ؟ فیلمێک هێندە جوان بەرهەم هاتووە دەیەوێت چی پەیامێک بگەیەنێت ؟ لە ڕاستیدا، « ناوی تۆ. » وەسفی عیشقە بەڵام دەیان ڕووی جوانی تری پیشـــانمان دا. حەتمەن خۆشتان ئەوە دەزانن. پرسیارە گرنگەکە ئەوەیە: « عیشق » بۆ سەلماندنی چی شتێک دێتە ناو باسەکەوە. وەڵامی ئەم پرسیارە دەتوانین لەوەدا کۆبکەینەوە کە « عیشق کات و ساتی بۆ نییە ». دەبینین هەموو شتێک لە فیلمەکەدا لەناوچووە، کات دەگۆڕێت، لەبەر گرنگی شتە خەیاڵیەکانی فیلمەکە نیە، بەڵکو ئەم خەیاڵانە بۆ گەیاندنی پەیامی فیلمەکە بەکارهاتووە. لێرەدا خولقێنەری ئەم بەرهەمِە عیشقی زۆر پیرۆز کردووە و دەڵێت: ئەوە عیشقە کاتێک کەسێک نە ناوی دەزانی ، نە ئاشنای ئەویت، نە تایبەت مەندی ئەو دەزانیت، دەبێت بگەڕێیت و پێی بڵێیت من هەست دەکەم تۆ دەناسم! لەوانەیە بڵێین ناکرێ ئەم خەیاڵە بەکاربێت لە ڕاستیدا، بەڵام نابێ ئەوەمان بیرچێتەوە کە سینەما بۆ ئەوە درووست بوو کە شتانێک نانوسرێن و ناوترێن ئەم پیشان بدات. فیلمی « ناوی تۆ. » پێویستە کەسانێک بینەری بن بە ڕاستی  بینەری سینەما بن و سینەما بناسن. "
  },
  {
    "id": 476,
    "p": 476,
    "idPoster": "https://lh3.googleusercontent.com/YoVmA8JWPRksnSWIF456suFE4Ah26PCcdAf4JN8VTqsE7Lpy-NFQKmwiJj8J4aq6uvts0z08n290ti_HtUqPH0dmuMLmhGiXwDaTEp8T7M8-KofHYknrDdTLqqtLN7oZLJj1c-4_Xw=w2400",
    "typeFilm": "film",
    "memberNameEnglish": "zardasht-shahab",
    "title": "سرخ پوست ۲۰۱۹ ",
    "photo": "TheWarden2019.jpg",
    "writingN": "زەردەشت شەهاب",
    "nameF": "سورپێست ۲۰۱۹",
    "description": "\nباسێکی لە فیلمی سورپێس و گرنگی بۆ سینەمایی ئێران چیرۆکی فیلم: سەرگورد جاهید، سەرۆکی زیندانێکە و دەبێ زیندانیەکانی بگوازرێنەوە، بەڵام لەکاتی گواستنەوەدا زیندانیەک دیار نامێنێت . ـ سورپێست دەکرێ  بڵێین ئەزمونێکی نوێیە لە سینەمای ئێراندا. زیاتر نزیک بۆتەوە لە ڕێسا جیهانیەکانی بەرهەم هێنانی فیلم و جیاوازترە لە فیلمەکانی سینەمای ئێران. هەرچەندە فیلمەکە تەواو جیاوازە  لە فیلمەکانی تری سینەمای ئێران. خاڵگەلێکی باشی هەیە لەگەڵ ئەوەشدا لە هەڵە بەدەر نیە. یەکێ لە باشترین شتەکانی فیلمەکە جۆری وێنەگرتنێتی، بەتەواوی جیاواز و ڕێک و پێکە و هیچ دیمەنێک نابینن ناپەیوەندی دار بێت بە فیلمەکەوە. دەتوانین بڵێین باشترینی سینەمای ئێرانە لەم بوارەدا لە چەند ساڵی ڕابردوودا. زاڵبوون و کۆنتڕۆڵ کردنی نیمای دەرهێنەر بەسەر فیلمەکەدا وای کردووە بچوکترین کێشەی وێنەگرتنی نیە کە ئەمەش جێی دەست خۆشیەکی گەورەیە. کاری وێنەگرتنی فیلمەکە لەلایەن ( هومن بهمنش )ـە کراوە ئەمیش بێگومان باشترین ئەزموونی چەند ساڵەی کۆتایی سینەمای ئێرانە. پیشاندانی کەشی بێدەنگ و تاریکی زیندان بە شێوەیەکی یەکجار جوان و جیاواز لەگەڵ پیشاندانی کارەکتەرەکانی لە شوێنێکی باشەوە؛ وای کردووە هیچ هەڵەیەک بەدی ناکرێت لە وێنەگرتنی ئەم فیلمەدا. گەر لە سینەما بینەری فیلمەکەش بیت بێ شک زۆر چێژبەخشتر دەبێت بۆت و جوانتر هەست بەوە دەکەیت. لە ڕووی سیناریۆوە فیلمەکە زۆر بە جوانی داڕێژراوە و کاری بۆکراوە وا لە بینەر دەکات تا دوا خولەکەکان بینەر دوودڵ ئایە چی ڕوودەدات.  لە ڕووی کارەکتەریەوە باشترین کارەکتەری فیلمەکە سەرگورد ( جاهد )ـە، کە میانگیری فیلمەکە ئەمە، فیلمەکەش زۆر بە باشی کەسایەتی و هەست و دەروونی ئەم کارەکتەرە بە بینەر ئاشنا دەکات. ئەم کەسایەتیە خاڵی بەهێزی فیلمەکەیە کە بینەر تا کۆتای حەزدەکات بزانێت چی بەسەر دێت. سەرگورد هەرچەندە  کەسێکی سەرسەختـە و زاڵبوونی بەسەر زینداندا و جۆری بەڕێوەبردنی لەوە دڵنیامان دەکاتەوە، بەڵام لەگەڵ ئەوەشدا کەسێکی هەستیارە و حەزدەکات عیشقـبازی بکات و زۆر بێ ئارامە بۆ ئەمە، بەڵام لە ڕووخساریدا دەیشارێتەوە. خاڵە ئەرێنیەکانی فیلمەکە زۆر زۆرن بەڵام خاڵی لاوازیشی هەیە یەکێ لەوانە بوونی توێژەرە کۆمەڵایەتیەکەیە کە پەریناز ڕۆڵی دەگێڕێت. هەر لەگەڵ هاتنە نێو فیلمەکەوە عیشقی ئەم دوانە دەست پێدەکات، بەڵام بێ ئەوەی ئێمە هیچ بزانین لەسەر ئەوەی ئەم عیشقە چۆن دەستیپێکردووە. واتە کاتێک ئەم عیشقە دەست پێدەکات ئێمە هیچ دەربارەی عیشقەکەیان نازانین و نازانین چۆن درووست بووە، تەنیا دەزانین عاشقی یەک دین. لە بەشێکی تریشدا ( دەکرێ ئەمە سپۆیل بێت. فیلمەکەت نەدیووە مەیخوێنەوە ) فیلمەکە هیچ هۆکارێکمان ناداتێ تا ببێتە بیانویەک بۆ ئەوەی کە توێژەرەکە ژیانی خۆی و کەسایەتی خۆی و ئیش و کاری خۆی بخاتە مەترسیەوە بۆ کەسایەتی ( سورپێست ). خۆ دەکرێ لە زیندانیەکانی تریشدا هەمان حاڵەتی هەبێت!  هەرچەندە دەکرێ ویژدان هۆکارێک بێت بۆ ئەم کارە. بەڵام گەورەترین کێشەی فیلمەکە کۆتایەکەیەتی ، چونکە لە کۆتایدا دەرهێنەر دەکەوێتەوە سەر دوو ڕێگا یەکەمیان وەک فیلمەکانی تری سینەمای ئێران کۆتای پێبێنێت یان کۆتایەکی جیاوازی هەبێت. ئەم ڕێگای دووی هەڵبژاردە بەڵام دەکرا هەر لەسەرەتاوە کاری بۆ بکرێ نەک لە یەک خولەکدا بڕیارێک بدات . لە نێوان ئەکتەرەکاندا بێگومان باشترین ڕۆڵگێڕان نەوید محەمەد زادەیە کە جیاواز لە ساڵەکانی پێشووی کەسایەتیەکی جیاوازی هەیە، کەسایەتیەک کە لە تەمەنی خۆی زیاترە. زۆر بە جوانی توانێتی ڕۆڵی کەسێکی وشک و توند بگێڕێت، ئەم ڕۆڵگێڕانە توانای نەویدی سەلماند بۆ هەموو جۆرە فیلمێک. پەریناز هەرچەند هاتنە ناوەوەی  زۆر باش نیە بەڵام ڕۆڵگێڕانی باشە و لەگەڵ نەوید دوانەیەکی باشیان پێکهێناوە. سوورپێست بەرهەمێکی ستانداردە و بە جوانی بەرهەم هێنراوە وە لە ڕووی هونەریەوە بەرهەمێکی زۆر زۆر ناوازەیە. هەرچەند دەکرا بە گۆڕانی کۆتایەکەی فیلمەکە باشتر بکرێت بەڵام ئاواش هەر فیلمێکی زۆر باشە و بەڕای من باشترین فیلمی ساڵی 2019 بوو لە ئێران، دەکرێ ڕێچکە شکێنێک بێت بۆ سینەماکە لەم جۆرە فیلمانەدا. لێرەدا ڕەخنەگرانە بەس لە فیلمەکە کراوە لەلایەن  ( مەیسەم کەریمی )یەوە،بەڵام من دەستکاریم کردووە بیر و ڕای خۆمیشم تێکەڵ کردووە لەگەڵیدا."
  },
  {
    "id": 477,
    "p": 477,
    "idPoster": "https://lh3.googleusercontent.com/ZR99d_KglXvWfd3un3jrmY38cVUYHi7S48bPZJk2xpOx-znIueUUcOHMi1h5JSZ4P3auC9nORpuixOjbO_TQNY_ALSB8hhUpDRh8RxeB5DJBQRugsYhhbHaHio0zGjiNYmo1qDUzBA=w2400",
    "typeFilm": "film",
    "typeTop": "top",
    "memberNameEnglish": "zardasht-shahab",
    "title": "3 idiot 2009",
    "photo": "3idiot2009.jp",
    "writingN": "زەردەشت شەهاب",
    "nameF": "3 idiot 2009",
    "description": "\nسێ گەمژە فیلمێکە بینەر بوونی گرنگە بۆ هەر بینەرێکی سینەما فیلمی سێ گەمژە یەکێ لە باشترین فیلمەکانی مێژووی سینەمایە کە بە زمانێکی سادە، وە بە خستنە پێکەنینی بینەرەوە کۆمەڵێ باس دەکاتەوە و کۆمەڵێ کێشە دەخاتەڕوو لە کۆمەڵێ بواری جیادا. فیلمی سێ گەمژە کۆمەڵێ بابەت باسدەکات وەک: هاوڕێتی ، عیشق ، خراپی سیستەمی خوێندن ، کێبڕکێی ناتەندرووست. هەڵبەت هەموو ئەمانە کە کێشەی جدین باس دەکات بێ ئەوەی بینەر لە پێکەنین بخات.  سێ گەمژە باس لە سێ هاوڕێ دەکات لە هەموو بارودۆخێک پێکەوەن و یەکتری تەنیا ناکەن. سێ هاوڕێ کە بەهۆی ڕەفتارە جیاوازەکانیان بە سێ گەمژە دەناسرێن، بەڵام بە پێی کات دەبینین ئایە ئەمان گەمژەن یان زۆرینەی خەڵکی ئاسای! سێ  گەمژە لەلایەن کەسانێک کە دەناڵێن بە دەست سیستەمی کێبڕێکی نمرەیەوە فیلمێکە زیاتر هەستی پێدەکرێت، چونکە باروودۆخی ئەوان دەخاتەڕوو. ڕانچۆ کەسایەتی یەکەمی فیلمەکەیە، ئێمە دەبینین ڕانچۆ چەند بە شەوق و زەوقەوە دەچێتە وانەکان و وانە دەخوێنێت. وە هاوڕێکانی دەبینین کە چۆن دەخوێنن بۆچی دەخوێنن. چیرۆکی فیلمەکە بۆ هەموو کەسێک ئەگونجێ واتە هەرکەسێکی ئاسای بینەری بێت لە فیلمەکە تێدەگات، کە ئەم شتەش واتە تێگەیاندنی بینەر بە زمانێکی زۆر سادە کارێکی یەکجار بێ وێنەیە. دوو کەسایەتی تر هەن جگە لە ڕانچۆ ڕۆڵی سەرەکیان هەیە لە فیلمەکەدا ئەوانیش “ فەرحان و ڕاجو“ ـــن. فەرحان کێشەی ئەوەیە بەشێک دەخوێنێ کە بە دڵی خۆی نیە و بە خواستی دایک و باوکی ئەم کارە دەکات. ڕاجوشمان هەیە کە کێشەی ئەوەیە یەکجار کەسێکی هەژارە و بنەماڵەیەکی زۆر هەژاری هەیە. ئەوە جێی سەرنجە و شتێکی جوانە کە ڕەنگ خەڵکێکی کەم دیقەتی دابێت هەرکاتێک ماڵی ڕاجو پیشان بدات بە ڕەش و سپی پیشانی دەدات ئەویش بەهۆی باروودۆخ و گوزەرانی خراپیان.  ئەم سێ کەسە بەهۆی ڕووداوێکەوە یەک دەناسن کەهەر لەسەرەتاوە ڕوودەدات. هەر بە بینینی ڕانچۆ لە سەرەتاوە دەزانین کە کەسێکی جیاوازە. ڕانچۆ هیچ کارێک بە زۆر ناکات و هەرکارێک بە باشی بزانێت دەیکات. لەوانەیە زۆرێک بە بینینی ڕانچۆ و ڕەفتارەکانی وابزانن کەسێکـــە حەز بە ڕابواردن دەکات و کەسێکی لارە، بەڵام وانیە بەڵکو ڕانچۆ کەسێکی زۆر ژیرە هەمیشە خۆی بە دوور دەگرێت لە کێبڕکێی بێ هۆکار و نا پێویست، خۆی دوور دەگرێ لە قەلەقی و سترێسی نمرە وەرگرتن. فیلمەکە هەوڵدەدات پێمان بڵێت سیستەمی فێرکرن کێشەی هەیە. کەسانێک دێن چەند ساڵێک مێشکی خۆیان ماندوو دەکەن و لە قەلەقی دەژین تەنیا بۆ وەرگرتنی نمرە نەک بۆ فێربوون! هەندێ جار ئەم کەسانە هێندە ماندوو دەبن توانای خوێندیان نامێنێت و ئاکامی خراپی لێدەکەوێتەوە. فیلمەکە لە زانکۆدا کۆمەڵێک کەسایەتی پیشان دەدات و بابەتەکانی خۆی پێدەخاتە ڕوو. جیا لە سێ کارەکتەری سەرەکی فیلمەکە کە باسم کرد کارەکتەرێکی تریش هەیە ئەویش ناوی  “ چاتور“ـــە، چاتور کەسێکی زۆر زیرەکە بەڵام بێ کەڵکە! هەموو شتێک لەبەر دەکات بەڵام فێرنابێ. فیلمەکە ئایندەی چاتور پیشان دەدات کە ڕۆشنە و سەرکەووتووە دواتر وامان لێدەکات بڕیار بدەین ئایە شێوازی ئەو باشترینە؟! ڕۆڵگێڕانی فیلمەکە عامر خان کە ڕۆڵی سەرەکی هەیە لە فیلمەکەدا، ئەم پیاوە تەمەنی سەرو چل ساڵە بەڵام ڕۆڵی قوتابیەکی زانکۆ دەبینێ! عامر خان پێویست بە وەسف و باسکردن ناکات، هەم زۆر زیرەکە هەم زۆر لێهاتووە، وە هەقی تەواوی بە ڕۆڵەکەی داوە. دوو ئەکتەری تری سەرەکی فیلمەکە مەدهەڤان و شارمان جۆشین کە ئەمانیش زۆر لێهاتووانە بینران لە فیلمەکەدا بە تایبەت شارمان جۆشی بەجدی لەم فیلمەدا درەوشایەوە. بۆمان ئێرانی کە بە ڕۆڵی ڤایرۆس بەژداربوو یەکێک بوو لە خاڵە بەهێزەکانی فیلمەکە، ڕۆڵگێڕانە توند و وشک و جیاوازەکەی شاکار بوو. ئێمە بۆمان زیاتر بە ڕۆڵی کۆمێدیا دەبینن بەڵام لێرەدا کەسایەتیەکی تەواو جیاوازی هەبوو،  تەنانەت لە ڕووی ڕێکردن و قسەکردنیش. بۆیە خەڵاتی باشترین پاڵپشتی لە خەڵاتەکانی فیلم فێر بەدەست هێنا کە تەواو شایەنی بوو. کارینا کاپور لێهاتووانە و جیاواز کاری کرد لەم فیلمەدا. فیلمێکی وا زۆر گرنگ بوو بۆ ژیانی ئەکتەری ئەم خاتوونە. ئەکتەرێکی تری سەرەکی ئومی ڤایدیا بوو کە بە ڕۆڵی چاتور بەژداربوو ، تەواوی ژیانی هونەری ئەم ئەکتەرە قەرزاری ئەم فیلمەیە لەژیانی ئەکتەریدا پێنج خەڵاتی گرنگی هەیە کە هەمووی بۆ فیلمی سێ گەمژەیە! فیلمێکی  وا پێویستە تاکی کورد زۆربەی بینەری بێت، چونکە کێشەکانی نێو فیلمەکە کێشەکانی نێو کۆمەڵگایی ئێمەشه. ئێمەش کێشەیی سیستەمی خوێندنمان هەیە، ڕێک بەهەمان شێوەی لە فیلمەکەدا هەیە. هەروەها تاکی ئێمەش وەک کارەکتەری ناو فیلمەکە بێ توانایە لە بڕیاردان لەسەر ئایندەی خۆی و هەڵبژاردنی داهاتووی خۆی."
  },
  {
    "id": 478,
    "p": 478,
    "idPoster": "https://lh3.googleusercontent.com/MsEDI2TAv1yTx2M3EbChjon5iJXSsjYPC-4Z-RpAz7gqBccgJQ7aKO8SoEYHhWXD8A-epXJgMG5BEayhUFLJfw1Km9jqutNfr0qaL25lLohqFQH1IRupJ_e7X4Yk9U7ct1lw8Bt5tw=w2400",
    "typeFilm": "film",
    "memberNameEnglish": "zardasht-shahab",
    "title": "The obb family: Zombie for sale 2019",
    "photo": "Theobbfamily:Zombieforsale2019.jpg",
    "writingN": "زەردەشت شەهاب",
    "nameF": "خێزانێکی سەیر: زۆمبی بۆ فرۆشتن ۲۰۱۹",
    "description": "\nزۆمبی بۆ فرۆشتن، نموونەیی فیلمێکی کۆمێدی سەرکەووتوو هەمیشە پێویست نیە ئێمە لەسەر فیلمێکی جدی بنووسین، یاخود پێشنیاری فیلمێکی جدی بۆ یەکدی بکەین. بەڵکو نووسین لەسەر فیلمێکی کۆمێدیایی پەتی یاخود ئاکشنی پەتی یان هەر ژانەرێکی تر کە زۆرکات لەلایەن بینەری جدیەوە گرنگی پێنادرێ بەڕای من پێویستە. لەبەر ئەوەی سینەما فراوانە و هەموو ژانەرێک گرنگی خۆی هەیە، لێرەدا من فیلمێک باس دەکەم  وەک نموونەیەک بۆ کۆمێدیایی پەتی سەرکەووتوو. فیلمی « خێزانێکی سەیر: زۆمبی بۆ فرۆشتن » فیلمێکی کۆمێدی-زۆمبیـــە. یەکەمین کاری دەرهێنانی  « لی مین جای »یە. لەم فیلمەدا هەرچەند یەکەمین ئەزموونی دەرهێنانی فیلمە لەلایەن دەرهێنەرەوە، بەڵام بەهۆی سەرنج ڕاکێشی چیرۆک و باسی فیلمەکەوە کۆمەڵێ ئەکتەری دیاری وڵاتی کۆریا بەژدارن تێیدا کە گرنگترینیان ئەکتەران: جون جای یۆنگ و کیم نام گیلە. چیرۆکی فیلمەکە باس لەخێزانێکی ناوچەیەکی بچووک دەکات کە پیاوێک دەدۆزنەوە و هەوڵدەدەن پارەی پێ پەیدا بکەن بەڵام دواتر دەبێت بە کێشە بۆیان. لەدەست پێکدا ئەگەر ئێمە نەزانین ژانەڕی فیلمەکە کۆمێدیە هەرگیز هەست ناکەین ئێمە بینەری فیلمێکی کۆمێدی دەبین، چونکە زیاتر کەشی دەستپێکی فیلمەکە بە فیلمێکی ترسناک یان هەستبزوێن دەکات « هەرخۆشی ژانەری ترسناک بوونی هەیە لە فیلمەکەدا بەڵام بەهۆی تۆخی کۆمێدیا ئەوە شاردراوەتەوە ». بەڵام دواتر و پاش چەند خولەکێک بۆمان ڕووندەبێتەوە ئەمە فیلمیکی کۆمێدیە، کۆمێدیایەک بەتامی کۆمێدیا، دوور لە هەر گرێ و سەرلێتێکدانێک تا کۆتای فیلمەکە دەڕوات. بینەری ئاسای چێژێکی یەکجار زۆری لێدەبینێ بەڵام ئەم چێژە بێگومان بۆ بینەرێکی بەردەوامی سینەما کەمترە. کارەکتەرە سەرەکیەکانی  نێو فیلمەکە هەرکەس و چیرۆکێکی خۆی هەیە واتە ئێمە کەسایەتی هەموویان دەزانین هەر لە نیوەی یەکەمی فیلمەکەوە. داڕشتێنکی جوان بۆ کەسایەتیەکانی فیلمەکە کراوە دەزانین کە سرووشتیان چۆنە،  نەک وەک زۆرێک لە فیلمە کۆمێدیەکان هەرجارە و کارەکتەرەکان جۆرێکن. بینەر چێژ لە زۆربەی دیمەنەکان دەبینێ چێژ لە دیالۆگەکان دەبینێت وە چێژێکی بێهاوتا لە کامێرا و شێوازی وێنەگرتن دەبینێت. چیرۆکی فیلمەکە تەواو جیاوازە لەزۆربەی فیلمە زۆمبیەکانی کە تا ئێستا بەرهەم هاتووە، بەوەی کەشێکی کۆمێدی پێدراوە وە لەگەڵ ئەوەشدا زۆمبی وەک شتێکی زۆر ترسناک پیشان نادات. وە شتێکی تر کە جێی سەرنجە ئێمە نزیک 2 کاتژمێر ڕووداو لەسەر ڕووداو دەبینین واتە فیلمێکی فرە دیمەن و فرە ڕووداوە، کامێرا لە شوێنێک زۆر بەکەمی جێگیر دەبێت و دەوەسێتت، هەمیشە لە جوڵەدایە. ئەم جۆرە وێنەگرتنە و جوڵە بەردەوامە ئەگەر ئاوا بە شێوەیەکی زیرەکانە بکرێت ئاوا چێژێکی زۆر باش دەدات بە فیلم. دەرهێنەر بەو پێیەی یەکەمین فیلمێتی فیلمێکی زۆر باشی کۆمێدیایی درووست کردووە، کێشەی زۆر کەم دەبینین لە دەرهێنانیدا، بۆیە من پێم وایە دەتوانێ لە داهاتوودا فیلمی زۆر باشتر درووست بکات، چونکە توانیوویەتی ئەکتەری زۆر باش لەیەکەمین فیلمیدا کۆبکاتەوە و ئەمەش وادەکات ئەکتەری دیکەش بێنە نێو بەرهەمەکانیەوە.  ڕۆڵگێڕانی ئەکتەران پڕ بە پێستی ڕۆڵەکەی پێیان دراوە بوو.  من تا ئێستا « کیم نام گیل و جونگ جای یۆنگم » لە فیلمی کۆمێدیدا نەبینی بوو، بەڵام لێرەدا کۆمێدیایەکی زۆر جوانیان پیشانی بینەر دا. پێم وایە هەردووکیان دەتوانن زیاتر کار لە فیلمی کۆمێدیدا بکەن و وە سەرکەووتووش بن. ئەکتەرانی دیکەش ڕۆڵگێڕانیان باش بوو بە تایبەت جونگ گا ڕام بەڕۆڵی زۆنگبی. لۆکەیشنی فیلمەکە زۆر گرنگ بوو بەڕای من چونکە بوونی چیرۆکێکی وا پێویست بوو ناوچەیەکی بچووک بێت و دوورە دەست بێت، ئەگەر وانەبـــوایە ئەوە تا ڕادەیەک ڕووداوەکان دەبوونە جێی گومان و لاوازیەک لە سیناریۆدا بەدیار دەکەوت. بۆیە هەڵبژاردنی ئەو شوێنە بۆ وێنەگرتنی فیلمەکە هەم دیمەنێکی دڵڕفێنی هەبوو جوانیەکی بە فیلمەکەدابوو هەم سوودێکی زۆری بە سیناریۆیی فیلمەکە گەیاندبوو. بۆچی بینینی فیلمێکی ئاوا گرنگە ؟! بەڕای من سینەما پێش هەموو شتێک چێژە، ئەکرێ زۆر کەس وا بیرنەکاتەوە بەڵام ڕای من وایە.  ئەم فیلمەش بێگومان ئەگەر کەسێک حەز ژانەری فیلمەکە بکات چێژێ لێدەبینێت، چونکە کۆمێدیایەکی پەتی لە ئاستێکی بڵند دەبینرێ تێیدا، دوور لە هەر گاڵتەیەکی « جنسی »."
  },
  {
    "id": 479,
    "p": 479,
    "idPoster": "https://lh3.googleusercontent.com/LUvz0_zue1NY3U1OMVLLjR5ljKiohG3j5StUPeszVST0j92pZG1BRinWRIw7m-FowVa6FYYLhsRJI7LVaSISibV9cjzC9YKjzWCYg2osSfTnImf5KIp_nVMvcp5drakZ7RP509sANg=w2400",
    "typeFilm": "film",
    "typeTop": "top",
    "memberNameEnglish": "zardasht-shahab",
    "title": "بچەهای آسمان ۱۹۹۷",
    "photo": "ChildrenofHeaven1997.jpg",
    "writingN": "زەردەشت شەهاب",
    "nameF": "منداڵانی ئاسمان ۱۹۹۷",
    "description": "\nمنداڵانی ئاسمان، پێکەنین و گریان پێکەوە سیناریۆی فیلمی ( منداڵانی ئاسمان ) سەرەتا لەلایەن چەندین کۆمپـانیایی بەرهەم هێنانی فیلمەوە ڕەتکرایەوە، ئەویش بە هۆکاری ئەوەی دەیانووت چیرۆکی خوشک و برایەک و جووتێ پێڵاو گرنگ نیە. تەنانەت هەندێک لە هاوڕێیانی مەجید مەجیدی دەرهێنەر پشتگیری ئەویان نەکرد، بەڵام ئەو هەرگیز خۆی بە دەستەوە نەدا. لە کۆتایدا کەسێکی دۆزیەوە کە بەرهەمهێنانی فیلمەکە بگرێـتە ئەستۆ ئەویش بە تێچوویەکی کەمەوە، دواتر فیلمەکە دەیان خەڵاتی لە سەرانسەری جیهاندا بەدەستهێنا.  وە کاری وەرگێڕانی  لە زیاتر لە 50 وڵاتی جیهان بۆ کراوە. وە چووەتـە مەنهەجی خوێندنی وڵاتانەوە. چیرۆکی فیلمەکە باس لە کوڕێکی منداڵ دەکات کە پێڵاوەکانی خوشکەکەی وون دەکات و هەوڵدەدات بیاندۆزێتەوە، بەڵام پاش چەندین هەوڵ ناتوانێت بیاندۆزێتەوە، بۆیە ڕێگایەکی تر دەگرێتە بەر بۆ بەدەست هێنانی پێڵاو بۆ خوشکەکەی. فیلمی ( منداڵانی ئاسمان ) فیلمێکی درامی، خێزانیـە. ئەگەر منداڵێکی بچووک یان کەسێکی تەواو پێگەشتوو بینەری ئەم فیلمە بن پێکەوە ئەوە بێگومان هەردووکیان سەرسام دەکات وە چێژی لێدەبینن. ئەم فیلمە لە چیرۆکی پێڵاوێکی نێوان خوشک برایەک ، شاکارێکی درووست کردووە.  ( سپۆیلی تێدایە )  کاتێک عەلی پێڵاوەکانی خوشکە بچووکەکەی دەبات بۆ چاکردنەوە، لە ڕێی گەڕانەوەدا لێی بەردەبێتەوە و ون دەبێت. عەلیش لەبەر باروودۆخی نەگونجاو و دەست کورتی باوکی ترسی لە ووتنی وونکردنی جوتێک پێڵاو هەیە!  بۆیە لەگەڵ زەهرای خووشکی ڕێکدەکەوون کە هەردووکیان بە پێڵاوەکانی عەلیەوە بچن بۆ قوتابخانە. هەرچەند خوشکە بچووکەکەی هەمیشە بە ڕاکردن دێتەوە بەڵام هەمیشەش لە کاتی خۆیدا ناگات، بۆیە زۆر جار  عەلی دوادەکەوێت بۆ قوتابخانە تا وای لێدێت عەلی ئەو کوڕە زیرەک و هۆشیارە، هەمووکات تووشی ڕەخنەی بەڕێوبەر دەبێتەوە و سەرزەنشت دەکرێت، ئەمیش تەنیا لەبەر نەبوونی پێڵاوێک. لە دیمەنێکدا کە زۆر مانا هەڵدەگرێت ئەویش ئەوەیە زەهرا دەبینێت پێڵاوەکانی لەپێی کچی خاشاک کۆکەرەوەکەدایە، بۆ منداڵ گرنگترین شت  کەرەستە تایبەتیەکانیەتی جا چی بگات بە شتێک پێویستیەکی بێت.  ڕۆژان دەڕوات و ڕۆژێک دێت  پاڵەوانێتیەکی ڕاکرد بۆ قوتابخانەکان ڕێکدەخرێت و ئەوەی سێیەم بێت جوتێک پێڵاو دەباتەوە، عەلی بە هەوڵێکی زۆر خۆی دەکاتە نێو پاڵەوانێتیکەوە، ئەم هەواڵە خۆشـە و موژدەی جوتێ پێڵاو بە خوشکە بچووکەکەی دەدات. بێ گوێدان بە خەڵاتی یەکەم و خەڵاتی دووەم ئەم تەنیا دەیەوێت سێیەم بێت.  عەلی لە ترسی بەدەست نەهێنانی پێڵاوەکان هێندە توند ڕادەکات تا لە کۆتایدا یەکەم دەبێت! ،  بەڵام ئەمە ئەوە  نەبوو عەلی  دەیویست، خەڵاتی تر چ سوودی هەیە کاتێک تۆ ئەوەی ئامانجتە بەدەستی نەهێنیت ؟!، ئا لەم ساتانەدا لە کۆتایی فیلمەکە نزیک دەبینەوە،  بێگومان زۆر بێ هیواکەر و غەم ئامێزە، بەڵام کاتێک عەلی دەڕواتەوە شەکەت و ماندوو پێیەکانی دەخاتە نێو حەوزی حـەوشەکەی خۆیانەوە ، ماسیەکان لە پێیەکانی کۆ دەبنەوە وەک بڵێی ماچی پێیەکانی بکەن. ئا  لێرەدا وەک بڵێی دەرهێنەر موژدەی پێیە بۆمان، دیمەنی کۆتایی دەبینین کە باوکی عەلی لە پشتی پاسکیلەکەیەوە جوتێک پێڵاوی جوانی داناوە بۆ کچە بچووکەکەی! ،  بۆیە عەلی هەم یەکەم بوو هەم خوشکەکەی بۆیە خاوەنی جووتە پێڵاوێک. فیلمەکە باسێک لە خێزانـە  هەژارەکان دەکات، کاتێک خێزانێکی هەژار تەنیا کاسبکاری ماڵی پیاوێک بێت کە هیچ خوێندەواریەکی نەبێت و هیچ کارێکی گەورە نەزانێت بێگومان دەبێت کرێکاری بکات یاخود کارێک نزیک لەمەوە، بۆیە هەمیشە بۆ خێزانێکی هەژار《 لاشە 》 گرنگترین شتە، چونکە گەر مرۆڤ هیچ کارێک نەزانێت بە بوونی لاشەیەک بێگومان هەر دەتوانێ شتێک بکات،  باوکی عەلیش ڕێک لەم  بارودۆخەدایە،  لەگەڵ ئەوەی کەسێکی فەقیر لە ڕووی مادیەوە، لە ڕووی کرداریشەوە  فەقیرە. دیمەنێکی تری کە جێی تێڕامانـە ، ئەوەیە  کاتێک عەلی و باوکی دەچن لە ماڵە دەوڵەمەندەکان دەگرێن بۆ کاری دار بڕین و ئەم شتانە دەبینین باوکی عەلی نازانێت چی بڵێت، لەولاوە عەلی دێتە گۆ، کۆمەڵێ شت دەڵێت و ماڵێک ڕازی دەکات بۆ کارکردن بۆیان، لێرەدا کاریگەری خوێندن دەردەکەوێت کە دەبینین عەلی  جیاواز له باوکی کۆمەڵێ قسەی هەیە بۆ ووتن. منداڵانی ئاسمان باس لە ماڵێکی دوور لە ئاژاوە دەکات. بەس لە دوو خوشک و برا دەکات یەکیان بە جێی هەموو شتێک خۆشدەوێت. دەربارەی ساتگەلێکە کە هەموو منداڵێک پێی ئاشنایە. بۆیە چێژ وەرگرتن لەم فیلمە زۆر جیاوازترە لە زۆربەی فیلمەکانی پێشوو تر کە بینەری بووینە، بۆیە پێویستە بینەری ئەم فیلمە بین. کۆمەڵێ زانیاری سەرنج ڕاکێش لەسەر ئەم فیلمە بزانە: ٭یەکەمین فیلمی ئێرانی بوو پاڵێورا بۆ وەرگرتنی خەڵاتی ئۆسکار کە ئەویش لە ساڵی 1998 بوو ، هەرچەند براوەی خەڵاتەکە نەبوو بەڵام ناوی سینەمای ئێرانی گەیاندە سەر زاری هەموو جیهان. ٭ فیلمەکە بەراورد کرا بە فیلمی بەناوبانگی ئیتاڵی ( Bicycle thieves )، وە لەلایەن ڕەخنەگرانی جیهانەوە پیاهەڵدانێکی گەورەی بۆ کرا . ٭ لە لایەن بڵاوکراوەی ( Examiner )ـەوە بە یەکێک لە باشترین 10 فیلمی مێژووی وڵاتی ئێران دیاریکراوە. ٭ لە ئاسیادا پێشوازیەکی گەورەی لێکرا ، لە وڵاتی سەنگافورە بۆیە پڕ داهاترین فیلمی بیانی لە مێژوودا. ٭ سیناریۆی فیلمەکە لە خوێندگا ئینگلیزیەکانی وڵاتی ژاپۆندا لە قۆتاغی سەرەتایدا کراوە بە مەنهەجی خوێندن. ٭ لە لیستی 250 باشترین فیلمی مێژووە بە پێی سایتی imdb."
  },
  {
    "id": 480,
    "p": 480,
    "idPoster": "https://lh3.googleusercontent.com/36vtpmMlV8M4_EWWr42k4gEzQQ6nxIv6p4JnTXGULG2U_G5hREOPVuS_PBERXFhjbosTI7wDHmEimtKjg5yz9ZMEEzXZzm1o46tT2wWwOG6y7aZcTUzhEKfBN4EWwlZ7jtAdibTvKA=w2400",
    "typeFilm": "film",
    "typeTop": "top",
    "memberNameEnglish": "zardasht-shahab",
    "title": "Mainline 2006",
    "photo": "Mainline.jpg",
    "writingN": "زەردەشت شەهاب",
    "nameF": "Mainline 2006",
    "description": "\nتیشک خستە سەر زامەکانی کۆمەڵگا فیلمی « خون بازی » لە دەرهێنانی خانمە دەرهێنەر ڕەخشان بەنی ئیعتمادە بە هاوبەشی لەگەڵ موحسین عەبدول وەهاب، هەرچەندە ئەم فیلمە دوو دەرهێنەر کاریان لەسەر کردووە بەڵام هەمان شێواز و ڕیتمی فیلمەکانی تری ڕەخشان بەنی ئیعتمادی هەیە. وە ڕەخشان بێ شک باشترین خانمە دەرهێنەری ئێرانیە و فیلمەکانی شێوازێکی تایبەتی خۆیان هەیە و زیاتر باس لە کێشەکانی کۆمەڵگا دەکات. فیلمی « خون بازی »یش یەکێکە لە باشترین فیلمەکانی ئەم دەرهێنەرە کە باس لە چیرۆکی کچێک دەکات کە دەیەوێت پێش گەڕانەوەی خۆشەویستەکەی لە دەرەوەی وڵات واز لە مادەی هۆشبەر بێنێت و تەرکی بکات. ڕەخشان لەم فیلمەشدا وەک زۆربەی فیلمەکانی دەستی خستۆتە سەر برینێکی کۆمەڵگا، هەمیشە باسی کەسانێک دەکات لەبارودۆخێکی سەختدا دەژین، کەسانێک دەکرا خۆشحاڵ و شاد بن بەڵام بارودۆخی کۆمەڵگا ڕێگر بووە لە بەردەمیاندا. لەم فیلمەشدا دیسان باسێکی گرنگی پیشانداوە ئەویش مادەی هۆشبەر و کاریگەریەکانێتی، ئەوەی جێی سەرنجە توانیوویەتی هەموو مەبەستی خۆی بگەیەنێت بێ ئەوەی هیچ باسێکی سیاسی بکاتەوە، وە زۆر بەجوانیش باروودۆخی ئالودەبوانی پیشانداوە چی لە ڕووی دەروونی وە چی لەڕووی ڕووخسار و کردار، وە لەڕووی  کاریگەری ئەو کەسانە  لەسەر کەسانی نزیک و دەوروبەری خۆی. فیلمەکە بە دیمەنێک دەست پێدەکات کە زاوا لەگەڵ بووکێکدا سەمادەکات بە میوزیکی غەمگین. ئەو بووکەی لە باوەشی زاوادا سەما دەکات و خۆشحاڵە تەنیا بووکێکی بێ گیان و خەیاڵیە، بووکی ڕاستی لەناو جەرگەی کۆمەڵگایە و تووشی دەیان کێشە بۆتەوە کە کومەڵێ کێشەیەکن لەوەیە مرۆڤ بۆ گەلێ کاری خراپ ببەن.  لە کاتی بینینی فیلمەکەدا ئەمە بە ڕوونی دەبینین. دەرهێنەر بە بەکارهێنانی کۆمەڵێ تەکینک جەخت لەسەر کۆمەڵێ شت دەکاتەوە وەک پیشاندانی ڕەش و سپی بۆ باروودۆخەکان، بەکارهێنانی ئیفێکتی دەنگی لەگەڵ دیمەنەکان بەمەبەستی زیاتر گەیاندنی شتەکان بە بینەر، بۆیە لە ئەنجامدا ئەم کەشە جەوگیر و ساردە وا لەبینەر دەکات تێکەڵی بابەتەی فیلمەکە ببێت. چیرۆکی فیلمەکە چیرۆکی سادەیە، چونکە ئێمە لەبارەی ڕابردووی کارەکتەرەکان چەند شتێکی کەم نەبێت هیچ نازانین، بۆیە سات بە سات دەڕۆین لەگەڵ فیلمەکە و بینەر دەبین تا ڕووداوەکان دەچێتە پێشەوە و شتەکانمان بۆ ڕوون دەبێتەوە. تەنیا چەند ئەکتەرێک ڕۆڵدەگێڕن لە فیلمەکەدا دەتوانین بڵێین چوار ئەکتەری تێدایە و ئەوەکانی تریش تەنیا یەک دیمەن پیشاندەدرێن. باران کەوسەری بە ڕۆڵی سارا وە بیتا فەرەحی بە ڕۆڵی سیما کە دایکی سارایە ڕۆڵی سەرەکیان هەیە لە فیلمەکەدا. هەردوو ئەکتەر بەهرام ڕادان کە ڕۆڵی خۆشەویستی سارای هەیە وە مەسعود ڕەیگان کە ڕۆڵی باوکی سارای هەیە ڕۆڵی لاوەکیان هەیە. باران کەوسەری کە ڕۆڵگێڕانێکی یەکجار باش و بێوێنەی ئەنجام دا کە بۆ ئەم ڕۆڵە پاڵێوراوی باشترین ئەکتەری ئاسیا بوو. هەڵبەت نابێت ئەوەشمان لەبیرچێت گێڕانی ڕۆڵێکی ئاوا فراوانیەکی زۆری تێدایە و ئەکتەر دەتوانێت زۆر شت پیشان بدات. ڕۆڵێگێڕانی بیتا فەرەحی بە ڕۆڵی سیما تا ڕادەیەک باش بوو هەڵبەت سەرەتا تۆزێک کێشەی هەبوو بەڵام بەدرێژای فیلمە باشتر بوو وە لە کۆتایدا ڕۆڵگێرانی باشی پیشان دا. مەسعود ڕایگان کە بەڕۆڵی باوکی سارا بەژدار بوو هیچ کاریگەریەکی وای نەخستە سەر فیلمەکە ئەگەر هەشیبووبێ بەهۆی سیناریۆکەوە بوو نەک خۆی. چیرۆکی « خون بازی » چیرۆکێکی مودێرنە و لەکۆمەڵگای کوردیش بوونی هەیە. بۆیە باسکردنی شتێکی زۆر گرنگە و پێویستە بینەری بین و هەستی پێبکەین."
  },
  {
    "id": 481,
    "p": 481,
    "idPoster": "https://lh3.googleusercontent.com/nv_s33PxjUTA2ZkhJ5TvL04n8nWp8VuDDL1XtKdfxRXhBFTTR59qfY1SUAyuK3Vz23cMdvPqRQf4zvi6j6Zn_PbDTpRkyBuNv-mxMYV25Ck0XDUIrrJmLBl0Ztp23kgaMdpPPzfOBw=w2400",
    "typeFilm": "film",
    "memberNameEnglish": "",
    "title": "Die Welle",
    "photo": "DieWelle.jpg",
    "writingN": "سەردار حەمەڕەش",
    "nameF": "شەپۆل",
    "description": "\nفیلمی (شەپۆل/ Die Welle) فیلمێكی زۆر گرنگی ئەڵمانییە و  شایەنی بینینە، ساڵی 2008 لەلایەن دەرهێنەری ئەڵمانی: (Dennis Gansel (وە دروستکراوە. مامۆستایەکی کۆلێژی وانەی مێژوو، بە مەبەستی پێداگۆژی (پەروەردەیی) و بۆ ئەوەی خوێندکارەکان باشتر لە دیاردەی سەرهەڵدانی نازیسم و فاشیزم تێبگەن کە چییە و چۆن سەرهەڵدەدات، بڕیار دەدات لەگەڵ خوێندکارەکانی ڕۆڵی ئەو چەمکە ببینن، چۆن لە سەرەتای سەرهەڵدانییەوە دروست دەبێت لەناو کۆمەڵگەدا، بۆ ئەو مەبەستەش لەناو خۆیاندا، ناوێک هەڵدەبژێرن بۆ پارتەکەیان: شەپۆل... جۆرێک سڵاو لە نێوان خۆیاندا دادەهێنن، کە هێمای شەپۆلە، جۆرێک جلوبەرگی تایبەت لەبەر دەکەن کە بریتیە لە کراسێكی سپی و پانتۆڵێکی ڕەش، خوێندکارەکان هێندە زۆرن بۆ بەژداریکردن لەو پرۆژەیەدا، کراسی سپی نامێنێت لە بازاڕی شارەکەدا! ئینجا دەست دەکەن بە بڵاوکردنەوەی پڕووپاگەندە بۆ خۆناساندنیان، بە هەڵواسینی ڕێکلام بە شەواندا لەناو شەقامەکانی شاردا، پاشان کۆبوونەوە و ئاهەنگ پێکەوە، بە جۆرێک کە خوێندکارەکان هەست بە هێزێک دەکەن، کە پێکەوە کۆیان دەکاتەوە لە دەوری چەند بەهایەکی سادە و سەرەتایی. ھەرچەندە لە سەرەتاوە مامۆستاکە بە مەبەستی پەروەردەیی و بۆ تێگەیشتن لە چەمکی فاشیزم  ئەو بیرۆکەیە هاتووە بە مێشکیدا، بەڵام وردە وردە دەبنە کۆمەڵەیەکی ڕێکخراوی پتەو لە شارەکەداو ناوبانگیان سنوری شاریش تێدەپەڕێنێت. دەبنە هۆی نانەوەی هەندێک ئاژاوە و تەنگژی، دەگاتە ئەو ئاستەی کە پۆلیس و شارەوانی دێنە سەرخەت و داوا لە مامۆستاکە دەکەن کۆتایی بە پرۆژەکەی بهێنێت. پاش ئەوەی پەیوەندی دەکەن بە بەڕێوەبەری خوێندنگاکەوە و بەڕێوەبەریش مامۆستاکە بانگهێشت دەکات هەتاوەکو کۆتایی بەو پرۆژەیە بهێنێت، بەڵام بارەکە گەشتووەتە ئاستێک کە مامۆستاکەش توانای کۆنترۆڵکردنی نییە! واش هەستدەکەین کە مامۆستاکەش خۆی وەک تەلەبەکان، بە بینینی ئەو هێزە لە دەوری خۆی، کە خۆی داهێنەری بووە، توانای بەسەر خۆیدا نییە و دودڵە لە وازهێنانی و حەز دەکات بەردەوام بێت. ھەموو ئەمانە پێمان دەڵێن کە نازیسم و فاشیزم و پۆپولیسم، لە ناخی مرۆڤدا بونیان هەیە، بە فیکەیەک خەبەریان دەبێتەوە، بە تایبەتی کاتێک نایەکسانی و هەژاری پەرەدەسێنێت لە وڵاتێکدا. ئەمڕۆ لە ئەمەریکا و لە ئەوروپا نایەکسانی بە شێوەیەکی بەربڵاو پەرەیسەندووە و کۆرۆنا هێندەی تر ئەو نایەکسانییەی تۆختر کردووەتەوە. چینی ناوەند بەتەواوی ئاستی ئابوریان هاتووەتە خوارەوە، بەپێچيەوانەوە لە وڵاتانی ئاسیا و هندستان بەتایبەتی چین، ئەو نایەکسانییە کەمترە و چینی ناوەڕاست لە هەڵچووندایە، ئەمەش بەهۆی گواستنەوەی زۆربەی پیشەسازیەکانیانە بۆ ئەو وڵاتانە، بە مەبەستی قازانجی زیاتر، بۆیە زەوییەکە تەواو لەبارە بۆ فیلمێکی تەواو ڕێیالیست. دەوری دەرهێنەر، دەوری هونەرمەند، لە کۆمەڵگەدا هەڵماڵینی ڕاستیەکانی ناخی مرۆڤە. دەوری هونەرمەند ئەوەیە کە بتوانێت بچێتە قوڵایی ناخی مرۆڤەوە، ئەو ڕاستیانە هەڵهێنجێنێت کە شاراوەن تیایدا، ئەم فیلمە ئەو هەقیقەتە شاراوەیەمان بۆ ئاشکرادەکات، بێگومان ئەمە تەنها هەقیقەتێک نییە کە  مرۆڤی ساپیان (مرۆڤی پەرەسەندوی مۆدێرن) خاوەنییەتی، ئەمە لایەنێکی  شاراوەی ناخی مرۆڤە. مرۆڤی ساپیان لەهەمان کاتدا کە دەتوانێت بە فیکەیەک فاشیزم تیایدا بە خەبەر بێتەوە، هۆکارێکی تر دەتوانێت هەمان مرۆڤ بکاتە بواداییەکی مرۆڤدۆست، ئەوەش کار و بەرپرسیاریەتی هونەرمەندە چیمان بۆ نمایش دەکات، ئایا ئەم دەرهێنەرە بەم فیلمەی هانی خەڵکی داوە بەرەو فاشیزم بیانبات یان بە پێچەوانەوە؟ ئێمە ناتوانین و بۆمان نییە داوا لە هونەرمەند بکەین چ ڕێڕەوێک بگرێتە بەر، ئەوە تەنها ئایدیۆلۆژی دیکتاتۆر و فاشیزمە کە ستایلێكی هونەر دەسەپێنێت بەسەر تاکەکانیدا."
  },
  {
    "id": 482,
    "p": 482,
    "idPoster": "https://lh3.googleusercontent.com/tSEhIuc0N95NfzJrlqcSjI9uqufWSQGMW__pxr_JGupNmid1T-S8rJe8wZvZKnkr_adCuxCRqSppGj1Cozt7Gevvz7cQH4z6BETQE8kPYdJlRWq5GL1fvGx5WOv1cwKeXbho8F5Avg=w2400",
    "typeFilm": "film",
    "memberNameEnglish": "zardasht-shahab",
    "title": "Photograph 2019",
    "photo": "Photograph2019.jpg",
    "writingN": "زەردەشت شەهاب",
    "nameF": "وێنە ۲۰۱۹",
    "description": "\n« وێنە، پیشاندانی بۆلیود بە جیاوازی. » وێنەیەکی خێرا بگرە خاتوون، پاش ساڵێکی تر هەست بە خۆرەتاو دەکەیت بە ڕووخسارتەوە، وە ئەم هەوایە بە پرچتەوە، وە گوێت لە هەموو ئەم دەنگانەی ئێستا دەبێتەوە؛ ئەگەر نەیگریت هەموو ئەم شتانە لێرە تەواو دەبن. فیلمی وێنە هەر لە سەرەتاوە بەم دیالۆگە جوانیەکەی دەست پێدەکات. چیرۆکی عیشقێک بە هیچ دەربڕینێکی زاری  عاشقانە بەرامبەر بەیەک، فیلمێک پێویستە کاتێک تەماشای دەکەین بێ دەنگ و ورد بین، بێ هیچ بڕانێک بینەری بین. وێنە بۆلیودێکی تری پیشنامان دا فیلمێکی عاشقانەی تەواو جیاواز لە بەرهەمەکانی تری سینەماکە. عیشق دەکرێ ژیانێکی سادە و دووبارە بگۆڕێت بە ژیانیکی تر، مرۆڤ بە عیشقەوە جوانتر دەبێت ، دڵخۆشتر دەبێت. لە دیالۆگێکدا میلۆنی کاتێک باسی وێنەکەی  دەکات کە لەلایەن ڕافیەوە گیراوە دەڵێت: ئەو کچەی لە وێنەکەدا بینینم من نەبووم، بەڵکو کچێکی دڵخۆشتر بوو، کچێکی جوانتر بوو! لێرەدا پێمان دەڵێت لە کاتی عاشق بووندا مرۆڤ ڕووانینی بۆخۆی و بۆ هەموو شتێکی دەوروبەری جوانتر دەبێت. هەرچەند فیلمەکە ڕۆ ناچێتە بابەتی چینایەتیەوە، بەڵام پێمان دەڵێت عیشق گوێ بە چینایەتی نادات، گوێ بە ڕووخسار نادات، لەم نێوەندەدا هەستی عاشق بۆ مەعشووق گرنگترین شتە.  ئەکرێ عیشق مرۆڤێکی توند و خۆ بە نەگۆڕزان لەیەک سات و یەک دیمەندا بگۆڕێت، بۆ کەسێکی هەست ناسک و کەسێکی نەرم. وێنە تەنیا لەبارەی عیشقەوە نادوێت بۆ مەعشووق بەڵکو لەبارەی سۆزی کەسێک بەرامبەر خانەوادەی خۆی و کەسە نزیکەکانی دەدوێت. لە دیمەنێک ڕافی دەڵێت: داپیر هەمیشە لەکاتی نان خواردن دەمانی خستە پێکەنین، بۆ ئەوەی بیرمان بچێتەوە هیچ نانێک نیە بیخۆین. دەی دەکرێ ئەم سۆز و میهرەبانیـــە لەبیر بکرێ ؟! بێگومان نەخێر. فیلمی وێنە زۆر واقعبینانە، بابەتی عیشقی خستۆتە ڕوو، ئاکامەکانی عیشقی خستۆتەڕو، جیاواز لە هەر فیلمێکی تری بۆلیود ئەم فیلمە لە واقیعـــەوە نزیکە. بابەتێکی تری سەرنج ڕاکێش لەم فیلمەدا ئەوەیە زۆر بێدەنگە، عیشق بەبێدەنگی! بێ دەربڕینی دیالۆگی عاشقانە، بێ خستەڕووی هەست بۆیەکتری، بەجوانترین شێوە لەبارەی عیشقەوە دەدوێت. فیلمەکە خاوەنی سیناریۆیەکی جوانە، داڕشتنەوەی زۆر باشی بۆ کراوە. فیلمەکە لەجۆرانەیە لەبارەی ماوەیەکی کورتە دەدوێت، ئێمە تەنیا لەم ماوەدا کارەکتەرەکان دەناسین، بێ ئەوەی باسێک لە ڕابردوو یان داهاتوویان بکات. وە کۆتایەکی کراوەی هەیە و بڕیار دان بۆ بینەر جێدێڵت، کە ئەمەش لە سینەمای بۆلیود شتێکی زۆر دەگمەنە. ڕووداو و پێشهاتەکانی فیلمەکە ڕازیکەرن، واتە بینەر ڕازی دەکەن و قەناعەتی پێدەهێنن، کە ئەمە زۆر گرنگە بۆ هەر  فیلمێک، جا ئەگەر درامی بێت گرنگترە. چونکە لەکۆتایدا لەبارەی ژیانەوە دەدەوێت، هەوڵدەدات نزیکترین وەسفی بەشێکی ژیان یان کاتێکی ژیان یان هەرشتێکی تری ژیان بکات. دەرهێنەری فیلمەکە ڕیتێش باترا لەو دەرهێنەرە دەگمەنانەی هیندە کە کارەکانی زۆر لە ستانداری جیهانی فیلمەوە نزیکە چونکە واقعیانە ڕووداوەکان پیشان دەدات، هیچ زیادەڕۆیەک لە دەرهێنانی نابینن، کارەکتەرەکانی فیلمەکەی نواندنی زیادە ناکەن، کە ئەم شتە لە بۆلیود زۆر باوە واتە مەبەستم نواندنی زیادەیە. هیند و بۆلیود پێویستیان بە دەرهێنەری وا هەیە تا بەڕووی جیهاندا زیاتر بکرێنەوە بە تایبەت لە ڕووی خەڵات و بەژداری لە فیستیڤاڵەکاندا. ئەکتەرانی فیلمەکە بەشێکن لە جوانی و باشی فیلمەکە، تەواوی ئەکتەرەکان ناوەزەن، هەڵبەت دەکرێ ئەمەش لە زیرەکی دەرهێنەر بێت، چونکە توانیویەتی ڕۆڵگێڕانێکی زۆر باشیان لێوەرگرێت. نەوازەدین سدیقی باشترین ئەکتەری بۆلیودە لە ئێستادا بێ هیچ گومانێک، لەم فیلمەدا هێزی گەورەی ڕۆڵگێڕانە، وە لە لووتکەدایە، بینەر چێژێکی تەواو لە بینینی وەردەگرێ لەتەواوی کاتەکەدا. سانیا مەلهۆترا کەسایەتیەکی بێدەنگ و مات بەجوانی بەرجەستە کردووە، کارەکتەری میلۆنی زۆر بەجوانی ڕەنگی داوەتە تێیدا. ئەکرێ لە داهاتوودا لە باشترینەکانی بۆلیود بێت. تەواوی ئەکتەرانی فیلمەکە کاریگەری دەرهێنەر لەسەریان هەیە، دەرهێنەر توانیویەتی دەرهێنانی باشیان لێ بگرێت و پیشانی بینەری بدات."
  },
  {
    "id": 483,
    "p": 483,
    "idPoster": "https://lh3.googleusercontent.com/PngmhsufnhpdFfSg-bTKKZ02b3aRGPyaspNOX6j1ncDpjYCQkElUdQ-FYjYblxJ2RUSjSYCx_Fpr87dHTVM_MQ7iadR0IKuYfjlKUmuZus2Tvo62Ddr3PaGKTWZPzgkgI9dhAhEYfg=w2400",
    "typeGenre": "genre",
    "memberNameEnglish": "shex-ahmed",
    "title": "The most important festival in korea",
    "photo": "coreaVistival.jpg",
    "writingN": "شێخ ئەحمەد",
    "nameF": "گرنگترین ڤیستیڤاڵی وڵاتی کۆریا",
    "description": "\nگرنگترین و کۆنترین ڤیستیڤاڵی سینەمایی کۆریایی باشوور: ڤیستیڤاڵی Baeksang Awards یاخوود Baeksang Art Awards کە ڤیستیڤاڵێکی کۆنی سینەمایی کۆریایە، بە کۆنترین ڤیستیڤاڵ دادەنرێت لە مێژوویی سینەمایی کۆریا و تێیدا خەڵات دەدرێت بە باشترین دراما و فیلمە کۆرییەکانی ساڵ، ڤیستیڤاڵەکە بۆ یەکەمجار لە ساڵی 1965 بەڕێوەچوو کە لەلایەن کۆمپانیایی JoongAng Ilbo بەڕێوەدەچێت لە لایەن Ilgan Sports بڵاودەکرێتەوە هەروەها ڤیستیڤاڵەکە لە لایەن (تشانگ کی یونگ) دامەزرێنراوە کە دامەزرێنەری ڕۆژنامەیی Hankook Ilboـیە، زۆرینەی کات ڤیستیڤاڵەکە لە مانگەکانی ٥ و ٦ـی ساڵدا بەڕێوەدەچێت (بەڵام ڕۆژێکی دیاریکراوی نییە و ساڵانە دەگۆڕێت کە لە چ ڕۆژێکدا پەخش بکرێت) لە شاری (سول)ی ووڵاتی کۆریایی باشوور. لە ساڵی 1965 بۆ 1993ـەوە  3 ساڵ جارێک بەڕێوەدەچوو ئەویش بەهۆی دواکەوتووی و هەژاری کۆریا لەو سەردەمەدا بەڵام لەدوای 1993ـەوە  ئیتر ڤیستیڤاڵەکە هەموو ساڵێک بەڕێوەدەچێت. ئەو خەڵاتانەی کە ڤیستیڤاڵەکە پێشکەشی دەکات بریتییە لە: باشترینی ساڵ (Grand Prize)، باشترین فیلم، باشترین دەرهێنەر، باشترین ئەکتەری سەرەکی، باشترین ئەکترێسی سەرەکی، باشترین ئەکتەری پاڵپشت، باشترین ئەکترێسی پاڵپشت، باشترین سیناریۆ، باشترین دەهێنەری نوێ، باشترین ئەکتەری نوێ، باشترین ئەکترێسی نوێ، باشترین ئیدیت، خۆشەویسترین ئەکتەر، خۆشەویسترین ئەکترێس."
  }
]
